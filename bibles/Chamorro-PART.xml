<?xml version="1.0" ?>
<cesDoc version="4">
	<cesHeader version="2">
		<fileDesc>
			<titleStmt>
				<h.title>
					Bible(CHA)
				</h.title>
				<respStmt>
					<respType>
						Constructed in accordance to CES standards.
					</respType>
					<respName>
						Christos Christodoulopoulos
					</respName>
				</respStmt>
			</titleStmt>
			<extent>
				<wordCount>
					132963
				</wordCount>
				<byteCount units="bytes">
					1103115
				</byteCount>
			</extent>
			<publicationStmt>
				<distributor>
					Bible Database
				</distributor>
				<eAddress>
					http://bibledatabase.com
				</eAddress>
				<availability>
					free
				</availability>
			</publicationStmt>
			<sourceDesc/>
		</fileDesc>
		<encodingDesc>
			<projectDesc>
				This is a part of multi-lingual corpus of the bible.
			</projectDesc>
			<editorialDesc>
				<conformance level="1">
					Corpus Encoding Standard, Version 2.0
				</conformance>
				<correction method="silent" status="medium"/>
				<segmentation>
					Marked up to the level of chapter and verse.
				</segmentation>
			</editorialDesc>
			<tagsDecl/>
		</encodingDesc>
		<profileDesc>
			<langUsage>
				<language id="ch" iso639="cha">
					Chamorro
				</language>
			</langUsage>
			<wsdUsage>
				<writingSystem id="utf-8"/>
			</wsdUsage>
		</profileDesc>
	</cesHeader>
	<text>
		<body id="Bible" lang="ch">
			<div id="b.PSA" type="book">
				<div id="b.PSA.1" type="chapter">
					<seg id="b.PSA.1.1" type="verse">
						DICHOSO y taotao, ni ti mamomocat gui pinagat y manaelaye, ni y ti sumasaga gui chalan manisao, ni y ti matatachong gui siyan ayo sija y manmanmofefea.
					</seg>
					<seg id="b.PSA.1.2" type="verse">
						Lao guiya lay Jeova, ayo y minagofña, ya y layña jajaso, jaane yan puenge.
					</seg>
					<seg id="b.PSA.1.3" type="verse">
						Ya taegüijeja y trongcon jayo ni y matanme gui oriyan sadog, ya guaja tinegchaña gui tiempoña, ya y jagonña ti umalayo; ya todo y finatinasña mumemegae.
					</seg>
					<seg id="b.PSA.1.4" type="verse">
						Lao ti taegüine y manaelaye; lao parejo yan y paja ni y güinaefe ni y manglo.
					</seg>
					<seg id="b.PSA.1.5" type="verse">
						Sa enao na ti mangajujulo y manaelaye gui sentensia; ni y manisao gui y inetnon manunas.
					</seg>
					<seg id="b.PSA.1.6" type="verse">
						Sa si Jeova jatungo y chalan manunas: lao y chalan manaelaye ufanmalingo.
					</seg>
				</div>
				<div id="b.PSA.2" type="chapter">
					<seg id="b.PSA.2.1" type="verse">
						SA jafa na manlalalo y nasion sija, ya y taotao sija manmanjaso y banida?
					</seg>
					<seg id="b.PSA.2.2" type="verse">
						Manotojgue y ray sija gui tano, ya y prinsipe sija manafaesen entalo sija contra si Jeova, yan contra y pinalaeña, ilegñija:
					</seg>
					<seg id="b.PSA.2.3" type="verse">
						Nita yulang y guinideña, ya nasuja guiya jita y godeña.
					</seg>
					<seg id="b.PSA.2.4" type="verse">
						Ya y sumasaga gui langet uchumachaleg: ya y Señot jamofefea sija.
					</seg>
					<seg id="b.PSA.2.5" type="verse">
						Ayo nae cumuentos yan sija yan y linalaloña: ya y binibuña ninafañatsaga sija.
					</seg>
					<seg id="b.PSA.2.6" type="verse">
						Lao guajo japolo y rayjo gui jilo Sion, gui santos na egsojo.
					</seg>
					<seg id="b.PSA.2.7" type="verse">
						Guajo bae jusangan y tinagojo: si Jeova ilegña nu guajo: Lajijo jao; ya guajo julilis jao pago na jaane.
					</seg>
					<seg id="b.PSA.2.8" type="verse">
						Gagaoyo ya guajo junaejao ni y nasion sija pot y erensiamo ya y uttimon patte y tano, uiyomo.
					</seg>
					<seg id="b.PSA.2.9" type="verse">
						Ya unyulang sija ni y baran lulog; taegüije y bason y yero unyogyog sija.
					</seg>
					<seg id="b.PSA.2.10" type="verse">
						Ya pago, tingo, O ray sija: resibe finanagüe, jamyo man jues gui tano.
					</seg>
					<seg id="b.PSA.2.11" type="verse">
						Setbe si Jeova ni y minaañao, yan fanmagof ni minayengyong.
					</seg>
					<seg id="b.PSA.2.12" type="verse">
						Chico y laje, no sea ulalálalo, ya unfanmalingo jamyo gui chalan, sa gusisija y linalaloña sinenggue. Mandichoso todos y umangoco sija guiya güiya.
					</seg>
				</div>
				<div id="b.PSA.3" type="chapter">
					<seg id="b.PSA.3.1" type="verse">
						JEOVA, jafa muna manlajyan y enimigujo! Megae mangajulo contra guajo.
					</seg>
					<seg id="b.PSA.3.2" type="verse">
						Megae umaalog ni y antijo: Taya inayuda para güiya, gui as Yuus. Sila.
					</seg>
					<seg id="b.PSA.3.3" type="verse">
						Lao jago, O Jeova, jago y patang gui oriyajo; y minalagjo yan ayo ni y janacajulo y ilujo.
					</seg>
					<seg id="b.PSA.3.4" type="verse">
						Ya y inagangjo juagang si Jeova, ya güiyaja umopeyo gui santos na ogsoña. Sila.
					</seg>
					<seg id="b.PSA.3.5" type="verse">
						Bae juason ya maegoyo; ya magmatayo; sa si Jeova gumuguutyo.
					</seg>
					<seg id="b.PSA.3.6" type="verse">
						Ti maañaoyo nu y dies mit na taotao, ni y mapolo sija gui oriyajo contra guajo.
					</seg>
					<seg id="b.PSA.3.7" type="verse">
						Cajulo, O Jeova; nalibre yo, O Yuusso: sa jago manalamen todo y enimigujo ni y guijadas; y nifen y manaelaye unyamag.
					</seg>
					<seg id="b.PSA.3.8" type="verse">
						Gui as Jeova nae gaegue y satbasion: ya y taotaomo nae gaegue y bendisonmo. Sila.
					</seg>
				</div>
				<div id="b.PSA.4" type="chapter">
					<seg id="b.PSA.4.1" type="verse">
						ANAE juagangjao, opeyo, O Yuus y tininasso: anae chatsagayo jago munadangculoyo: maase nu guajo ya jungog y tinaetaejo.
					</seg>
					<seg id="b.PSA.4.2" type="verse">
						Jamyo, famaguon taotao, asta ñgaean nae innanalo y onraco gui minamajlao? Asta ñgaean yanmiyo y banida ya inaliligao y dinague? Sila.
					</seg>
					<seg id="b.PSA.4.3" type="verse">
						Tingoja, na si Jeova japolo apatte y deboto para güiya namaesa: si Jeova jajungog yo, anae juagang güe.
					</seg>
					<seg id="b.PSA.4.4" type="verse">
						Fangalamten ya chatmiyo faniisao: fanmanjaso nu y corasonmiyo gui jilo camanmiyo, ya famacaca. Sila.
					</seg>
					<seg id="b.PSA.4.5" type="verse">
						Nae y tunas na inefresen ya angoco si Jeova.
					</seg>
					<seg id="b.PSA.4.6" type="verse">
						Megae umaalog: Jaye ufanuejit jafa minauleg? Jatsa gui jilonmame, O Jeova, y minalag y matamo.
					</seg>
					<seg id="b.PSA.4.7" type="verse">
						Jago numae minagof y corasonjo, megaeña qui uguaja sija anae umemegae y maeisñija yan y binoñija.
					</seg>
					<seg id="b.PSA.4.8" type="verse">
						Ya y pas nae umason yo ya taegüijeja maegoyo: sa jagoja Jeova, unnasagayo seguro.
					</seg>
				</div>
				<div id="b.PSA.5" type="chapter">
					<seg id="b.PSA.5.1" type="verse">
						JUNGOG, O Jeova, y sinanganjo, ecungog y jinasoco.
					</seg>
					<seg id="b.PSA.5.2" type="verse">
						Ecungog y vos y inagangjo, Ray jo, yan Yuusso: sa jago jutaetaetaye.
					</seg>
					<seg id="b.PSA.5.3" type="verse">
						O Jeova, y egaan unjungog y vosso; y egaan juguaguato y tinaetaejo guiya jago, ya jubébela.
					</seg>
					<seg id="b.PSA.5.4" type="verse">
						Sa ti jago na Yuus ni y gumaeya y tinaelaye: y taelaye ti usaga guiya jago.
					</seg>
					<seg id="b.PSA.5.5" type="verse">
						Ti manasaga y mangaduco gui menan matamo: ya ti yamo todo y fumatitinas y taelaye.
					</seg>
					<seg id="b.PSA.5.6" type="verse">
						Jago yumulang y manguecuentos mandague: ya y taotao cajâgâ yan y dinague, si Jeova jaguefchatlie.
					</seg>
					<seg id="b.PSA.5.7" type="verse">
						Ya guajoja, yan y megagae y minaasemo, bae jalom gui guimamo: ya juadora anae juatan y santo templomo ni y ninamaañaomo.
					</seg>
					<seg id="b.PSA.5.8" type="verse">
						O Jeova, esgaejonyo gui tininasmo, pot causa ya enimigujo; natunas gui menajo y chalanmo.
					</seg>
					<seg id="b.PSA.5.9" type="verse">
						Sa taya finitme gui pachotñija; ya sanjalomñija senmanaelaye: naftan mababa y agagañija; yan y jilañija finande:
					</seg>
					<seg id="b.PSA.5.10" type="verse">
						Condena sija, O Yuus, polo y ufamodong pot y pinagatñija: gui minegae y isaoñija nasuja sija sa managuaguat contra jago.
					</seg>
					<seg id="b.PSA.5.11" type="verse">
						Nafanmagof todos y umangngocojao, polo para taejinecog ya ufanagang pot y minagofñija sa undefiende sija, polo ya ufanmagof ni jago, y gumaeya y naanmo.
					</seg>
					<seg id="b.PSA.5.12" type="verse">
						Sa jago bumendise y manunas; O Jeova, parejoja yan un patang unpolo gui oriyaña y finaborese.
					</seg>
				</div>
				<div id="b.PSA.6" type="chapter">
					<seg id="b.PSA.6.1" type="verse">
						JEOVA chamoyo lumalalatde ni y binibumo: chamoyo cumastitiga nu y dangculo na linalalomo.
					</seg>
					<seg id="b.PSA.6.2" type="verse">
						Gaease nu guajo, O Jeova, sa estagüe yo namasogsog: amte yo, O Jeova, sa y tolangjo esta mananatchatsaga.
					</seg>
					<seg id="b.PSA.6.3" type="verse">
						Ya y antijo esta senchatsaga: Ya jago, O Jeova, asta ngaean?
					</seg>
					<seg id="b.PSA.6.4" type="verse">
						Nanalo, O Jeova, nalibre y antijo: satbayo pot causa y minaasemo.
					</seg>
					<seg id="b.PSA.6.5" type="verse">
						Sa y finatae nae taya jinaso guiya jago: ya y naftan nae jaye numannae jao grasias?
					</seg>
					<seg id="b.PSA.6.6" type="verse">
						Yayasyo nu y todo y siningonjo: todo y puenge junamamaya y camajo ni lagojo: junafotgon y catreco nu y lagojo.
					</seg>
					<seg id="b.PSA.6.7" type="verse">
						Y atadogjo esta magasta nu y pinite: ninafanbijo pot todo ayo y munachachatsaga yo.
					</seg>
					<seg id="b.PSA.6.8" type="verse">
						Nafanjanao guiya guajo todo ayo y fumatitinas y taelaye: sa si Jeova jajungog y vos y casaojo.
					</seg>
					<seg id="b.PSA.6.9" type="verse">
						Si Jeova jajungog y guinagaojo: si Jeova uresibe y tinaetaejo.
					</seg>
					<seg id="b.PSA.6.10" type="verse">
						Manmamajlao ya ninafañatsaga megae, todo y enimigujo: sija manalo, sija manmamajlao gusise.
					</seg>
				</div>
				<div id="b.PSA.7" type="chapter">
					<seg id="b.PSA.7.1" type="verse">
						O Jeova, Yuusso, yya jago nae gaegue y inangococo: Satbayo todo gui pumetsisigue yo, ya nalibre yo.
					</seg>
					<seg id="b.PSA.7.2" type="verse">
						Para chaña pumedasitos y antijo taegüije y leon, ni jayulang, anae taya jaye uninalibre.
					</seg>
					<seg id="b.PSA.7.3" type="verse">
						O Jeova, Yuusso, yaguin jufatinas este: yaguin guaja gui canaejo taelaye;
					</seg>
					<seg id="b.PSA.7.4" type="verse">
						Yan juapase taelaye y sumaga guiya guajo yan pas, (magajet na junalibre y pumetsisigue yo pot taya causa:)
					</seg>
					<seg id="b.PSA.7.5" type="verse">
						Japetsisigue y enimigujo y antijo, ya jachule; magajet, na jagacha gui tano y jaanijo: ya y onraco japolo gui eda. Sila.
					</seg>
					<seg id="b.PSA.7.6" type="verse">
						Cajulo, O Jeova, yan y linalalomo; jatsa namaesa contra y binibon y munachachatsagayo: ya magmata pot guajo untago y sentensia.
					</seg>
					<seg id="b.PSA.7.7" type="verse">
						Polo ya y inetnon taotao unineriyaye jao: ya gui san jiloñija natalo jao guato gui san jilo.
					</seg>
					<seg id="b.PSA.7.8" type="verse">
						Si Jeova jajusga y taotao: jusgayo, O Jeova, taemanoja y tininasso: taemanoja y minaulegmo ni y gaegue guiya guajo.
					</seg>
					<seg id="b.PSA.7.9" type="verse">
						Polo ya ujocog y taelayen manaelaye, lao nafitme y manunas: sa si Yuus, ni tinas, jachachague y corason yan y jinaso gui sanjalom.
					</seg>
					<seg id="b.PSA.7.10" type="verse">
						Y patangjo gaegue gui as Yuus, güiya munalibre y manunas gui corason.
					</seg>
					<seg id="b.PSA.7.11" type="verse">
						Si Yuus y tinas na jues: magajet na si Yuus lalalalo todo na jaane.
					</seg>
					<seg id="b.PSA.7.12" type="verse">
						Yaguin y taotao ti jabira güe, güiya janamalagtos y espadaña: janaregla y atcosña ya janalisto.
					</seg>
					<seg id="b.PSA.7.13" type="verse">
						Ya jafatinas para güiya y atmas y finatae: janafañila y flechaña.
					</seg>
					<seg id="b.PSA.7.14" type="verse">
						Estagüe na uguaja piniten mañago tinaelaye: magajet na mapotgue y inacacha ya mañago dinague.
					</seg>
					<seg id="b.PSA.7.15" type="verse">
						Jaguadog y tipo, ya janatadong: ya esta podong gui joyo na y finatinasñaja.
					</seg>
					<seg id="b.PSA.7.16" type="verse">
						Polo ya y inacachaña ubira güi jilo y iluña: ya y binibuña upodong gui jilo cácagongña.
					</seg>
					<seg id="b.PSA.7.17" type="verse">
						Bae junae si Jeova gracias taemanoja y tininasña: ya jucantaye ni y tinina y naan Jeova Gueftaquilo.
					</seg>
				</div>
				<div id="b.PSA.8" type="chapter">
					<seg id="b.PSA.8.1" type="verse">
						O Jeova, Señotmame, jafa muna mauleg y naanmo gui todo y tano: ni y unpolo y minalagmo gui jilo y langet.
					</seg>
					<seg id="b.PSA.8.2" type="verse">
						Guinin pachot y mandiquique yan y mañususo nae unpolo y minetgot? Pot y enimigumo sija: sa para unnasuja y enimigo yan y umeemog.
					</seg>
					<seg id="b.PSA.8.3" type="verse">
						Anae julie y langetmo, ni y checho y calolotmo, y pilan yan y pution, ni jago pumolo;
					</seg>
					<seg id="b.PSA.8.4" type="verse">
						Jaye y taotao, para uguaja guiya güiya jinaso? yan lajin taotao para ubinesita güe.
					</seg>
					<seg id="b.PSA.8.5" type="verse">
						Sa unfatinas didide diquiqueña qui y angjeles, ya uncorona güe ni y minalag yan inenra.
					</seg>
					<seg id="b.PSA.8.6" type="verse">
						Unnafanmagas todo ni checho y canaemo: todo unpolo gui papa y adengña.
					</seg>
					<seg id="b.PSA.8.7" type="verse">
						Y quinilo yan y nobiyo todo ayo: taegüenaoja y gâgâ ni gaegue gui fangualuan.
					</seg>
					<seg id="b.PSA.8.8" type="verse">
						Y pajaro gui langet, yan y güijan gui tase: ya jafaja ni manmalolofan gui chalan y tase.
					</seg>
					<seg id="b.PSA.8.9" type="verse">
						O Jeova, Señotmame: jafa muna mauleg y naanmo gui todo y tano.
					</seg>
				</div>
				<div id="b.PSA.9" type="chapter">
					<seg id="b.PSA.9.1" type="verse">
						BAE junae grasias si Jeova contodo y corasonjo: bae jufanue todo ni ninamanman na chechomo.
					</seg>
					<seg id="b.PSA.9.2" type="verse">
						Bae jumagof, ya unnasenmagofyo guiya jago: jucantaye ni y tinina y naanmo O jago Gueftaquilo.
					</seg>
					<seg id="b.PSA.9.3" type="verse">
						Anae y enimiguja unnabira sija tate: manbasnag, ya manmalingo gui menamo.
					</seg>
					<seg id="b.PSA.9.4" type="verse">
						Sa jago fumatinas y jinasoco yan y causaco: unfatachong gui trono, ya unjusga y tinas.
					</seg>
					<seg id="b.PSA.9.5" type="verse">
						Guinin unlalatde y nasion sija, guinin unyulang y manaelaye, guinin unfunas y naanñija para siempre taejinecog.
					</seg>
					<seg id="b.PSA.9.6" type="verse">
						Esta malachae y enimigo; esta mayulang para siempre: yan y siuda ni y inyilang, y jinasoñija manachamalingo yan sija.
					</seg>
					<seg id="b.PSA.9.7" type="verse">
						Ya si Jeova sumaga calang ray para siempre, ya janalisto y tronuña para usentensia.
					</seg>
					<seg id="b.PSA.9.8" type="verse">
						Ya güiya jumusga y tano ni tininas, ujajusga y taotao sija yan y minagajet.
					</seg>
					<seg id="b.PSA.9.9" type="verse">
						Ya si Jeova locue y taquilo na tore para y manmachiguit, y taquilo na tore gui tiempon chinatsaga.
					</seg>
					<seg id="b.PSA.9.10" type="verse">
						Ya jaangoco sija guiya jago y tumungo y naanmo; sa jago, Jeova, ti unyute ayo y umaliligao jao.
					</seg>
					<seg id="b.PSA.9.11" type="verse">
						Cantaye si Jeova ni y tinina ni sumasaga gui Sion: namatungo gui entalo taotao sija y checoña.
					</seg>
					<seg id="b.PSA.9.12" type="verse">
						Sa anae jacocobla y jâgâ jajaso sija: ya ti malefa ni inagang y mamoble.
					</seg>
					<seg id="b.PSA.9.13" type="verse">
						Gaease nu guajo, O Jeova; atan y pinitejo ni jususungonja y chumatlie yo, jago y munacajulo yo gui pettan finatae:
					</seg>
					<seg id="b.PSA.9.14" type="verse">
						Para jufamanue todo ni y tininamo gui trangcan y jagan Sion: ya umagof yo gui satbasionmo.
					</seg>
					<seg id="b.PSA.9.15" type="verse">
						Unnafanmafondo y nasion gui joyo ni y finatinasñija: ya y casiyas nae ni janaaatog, y patasñija esta mangodon.
					</seg>
					<seg id="b.PSA.9.16" type="verse">
						Si Jeova janamatungo güe ni y sentensia ni jafatinas; ya jalaso y taelaye ni y checho y canaena: Jinaso. Sila.
					</seg>
					<seg id="b.PSA.9.17" type="verse">
						Ufanmanalo guato y manaelaye gui sasalaguan: yan todo y taotao ni manmalefa as Yuus.
					</seg>
					<seg id="b.PSA.9.18" type="verse">
						Sa ti para siempre umamalefanñaejon y nesesitao: ni y ninanggan y mamoble ufanmalingo para siempre.
					</seg>
					<seg id="b.PSA.9.19" type="verse">
						Cajulo, O Jeova: chamo munamametgot y taotao: ya ufanmajusga y nasion gui menamo.
					</seg>
					<seg id="b.PSA.9.20" type="verse">
						Polo, O Jeova, y minaañao guiya sija: polo ya utungo y nasion na sija taotaoja.
					</seg>
				</div>
				<div id="b.PSA.10" type="chapter">
					<seg id="b.PSA.10.1" type="verse">
						JAFA na tumojgue jao na chago, O Jeova? jafa na umatogjao gui tiempon chinatsaga.
					</seg>
					<seg id="b.PSA.10.2" type="verse">
						Sa pot sobetbia y taelaye na japetsisigue y pebble; ufanmachule gui finababa y manmajajaso.
					</seg>
					<seg id="b.PSA.10.3" type="verse">
						Sa enao mina jatunanmaesagüe y taelaye, ni y minalago y antiña: ya y manlagga jarechasa; junggan, jadespresia si Jeova.
					</seg>
					<seg id="b.PSA.10.4" type="verse">
						Y taelaye pot y sobetbia y mataña, ilegña: ti jaaliligao si Yuus: Gui todo y jinasoña, 
						<i>
							jasangan:
						</i>
						 Taya Yuus.
					</seg>
					<seg id="b.PSA.10.5" type="verse">
						Y chalanña chatsaga todo y tiempo; y juisiomo goschago gui linieña: ya todo y enimiguña, güiya jaguaefe sija.
					</seg>
					<seg id="b.PSA.10.6" type="verse">
						Ilegña gui corasonña: Ti jucalamten: gui todo y generasion sija, ti jufalag y chinatsaga.
					</seg>
					<seg id="b.PSA.10.7" type="verse">
						Y matdision bula y pachotña yan dinague yan chiniguit: y papa y jilaña inacacha yan tinaelaye.
					</seg>
					<seg id="b.PSA.10.8" type="verse">
						Gaegue matatachong y lugat ti matungo gui sengsong: ya y umatog na lugat japupuno y taeisao: y atadogña manaatanja contra y pebble.
					</seg>
					<seg id="b.PSA.10.9" type="verse">
						Jananangga gui lugat ti matungo, taegüije y leon gui liyangña: jananangga para ucone y pebble: jacone y pebble anae jayotte ni y lasoña.
					</seg>
					<seg id="b.PSA.10.10" type="verse">
						Jacojajatgüe, janatunog, megae na manaeninasiña mamodong gui gaesisiña na iyoña.
					</seg>
					<seg id="b.PSA.10.11" type="verse">
						Ylegña gui corasonña: Si Yuus esta malefa: janaatog y mataña; taya nae jalie.
					</seg>
					<seg id="b.PSA.10.12" type="verse">
						Cajulo, O Jeova; O Yuus, jatsa y canaemo: chamo malelefa ni y mamoble.
					</seg>
					<seg id="b.PSA.10.13" type="verse">
						Pot jafa jadespresia y taelaye si Yuus; ya ilegña gui corasonño: Jago ti ugagao.
					</seg>
					<seg id="b.PSA.10.14" type="verse">
						Jago lumie: sa jago umatan y inacacha yan y minattrata, para uchule gui canaemo: yya jago nae mandaña y mamoble: y manaesaena, jago umayuyuda.
					</seg>
					<seg id="b.PSA.10.15" type="verse">
						Yulang y canae y manaelaye: ya ayo y taelaye, aliligao jao y tinailayeña asta qui ti unsoda.
					</seg>
					<seg id="b.PSA.10.16" type="verse">
						Si Jeova Ray na para taejinecog yan taejinecog: ya y nasion esta manmalachae gui tanoña.
					</seg>
					<seg id="b.PSA.10.17" type="verse">
						Y minalago y manumitde jago jumungog, O Jeova: jago dumespopone y corasonñija, ungueguesecungog ni y talangamo:
					</seg>
					<seg id="b.PSA.10.18" type="verse">
						Para unjusga y manaesaena yan y mamoble: para chamo tumatalo munamaañao y taotao gui tano.
					</seg>
				</div>
				<div id="b.PSA.11" type="chapter">
					<seg id="b.PSA.11.1" type="verse">
						AS Jeova nae juangocoyo: jafa na ilegmo ni antijo: Gupo gui egsomo calang pajaro?
					</seg>
					<seg id="b.PSA.11.2" type="verse">
						Sa, estagüe, y manaelaye na jaaregla y atcos: jafamauleg y flecha gui taliña para uflecha gui jinemjom y manunas na corason.
					</seg>
					<seg id="b.PSA.11.3" type="verse">
						Yaguin y plinanta sija esta mayulang: jafa siña y manunas ujafatinas.
					</seg>
					<seg id="b.PSA.11.4" type="verse">
						Si Jeova gaegue gui santos na temploña; si Jeova, y tronuña gaegue gui langet; y atadogña manlilie yan y babaliña jachachague y famaguon y taotao.
					</seg>
					<seg id="b.PSA.11.5" type="verse">
						Si Jeova jachachague y manunas: lao y manaelaye, ya y gumaeya mandague, y antiña chumatlie.
					</seg>
					<seg id="b.PSA.11.6" type="verse">
						Uuchan y casiyas gui jilo y manaelaye: guafe yan asufre ya y manglo na mañila y patteña gui basuña.
					</seg>
					<seg id="b.PSA.11.7" type="verse">
						Sa y tinas Jeova; yaña y tinas: ya jaatan y manunas y mataña.
					</seg>
				</div>
				<div id="b.PSA.12" type="chapter">
					<seg id="b.PSA.12.1" type="verse">
						AYUDA, O Jeova, sa jocog mandeboto: sa jocog y manmauleg gui entalo y famaguon taotao.
					</seg>
					<seg id="b.PSA.12.2" type="verse">
						Masasangang taebale cada uno gui tiguangña: yan labios na jaande, yan doble na corason jasasangan.
					</seg>
					<seg id="b.PSA.12.3" type="verse">
						Si Jeova uutut todo y labios na jaande, yan y jila ni cumuecuentos mandangculo:
					</seg>
					<seg id="b.PSA.12.4" type="verse">
						Ayo na ujaalog: Pot y jilata na utagana; y labiosta iyota: jaye siña señot gui jilota?
					</seg>
					<seg id="b.PSA.12.5" type="verse">
						Sa y chiniguit y mamoble y an y inigong y mannesesitao: pago bae cajulo, ilegña si Jeova: guajo jupolo güi na seguro, ni y jaguaefeye.
					</seg>
					<seg id="b.PSA.12.6" type="verse">
						Sa y finijo Jeova, gasgas na finijo: calang salape na managasgas gui jotno gui jilo y tano: managasgas siete biaje.
					</seg>
					<seg id="b.PSA.12.7" type="verse">
						Jago, O Jeova, ni umadadaje sija, jago umantiene para taejinecog, guine este na generasion.
					</seg>
					<seg id="b.PSA.12.8" type="verse">
						Jijot gui oriya manjajanao y manaelaye: anae esta nacajulo y tinaelaye gui entalo y famaguon taotao.
					</seg>
				</div>
				<div id="b.PSA.13" type="chapter">
					<seg id="b.PSA.13.1" type="verse">
						ASTA ngaean, O Jeova, nae, umalefa jao guajo para taejinecog? asta ngaean nae unnaatog y matamo guiya guajo.
					</seg>
					<seg id="b.PSA.13.2" type="verse">
						Asta ngaean nae jujaso y pinagat gui antijo, anae guaja pinite gui corasonjo todo y jaane? Asta ngaean nae ufangajulo y enimigujo guiya guajo?
					</seg>
					<seg id="b.PSA.13.3" type="verse">
						Jaso ya jungogyo, O Jeova, Yuusso: ina y atadogjo sija para mungayo maego gui maego finatae.
					</seg>
					<seg id="b.PSA.13.4" type="verse">
						Sa chaña umaalog y enimigujo: Jugana güe: sa chaña y enimigujo fanmamagof yaguin calamtenyo.
					</seg>
					<seg id="b.PSA.13.5" type="verse">
						Lao guajo, y minaasemo nae juangocoyo: ya umagof y corasonjo gui satbasionmo.
					</seg>
					<seg id="b.PSA.13.6" type="verse">
						Bae cantaye si Jeova: sa jafatinas y mauleg guiya guajo.
					</seg>
				</div>
				<div id="b.PSA.14" type="chapter">
					<seg id="b.PSA.14.1" type="verse">
						YLEGÑA y taetiningo gui corasonña: Taya Yuus: sija manpotlilo, jafatinas y chatliion na chocho: taya ni uno ni y fumatitinas y mauleg. 
					</seg>
					<seg id="b.PSA.14.2" type="verse">
						Si Jeova jaaatan desde y langet y jilo y famaguon taotao, para ulie cao guaja uno malate, yan jaaliligao si Yuus.
					</seg>
					<seg id="b.PSA.14.3" type="verse">
						Todos manlache; manjuyong potlilo todo; taya jaye fumatitinas y mauleg, taya ni uno.
					</seg>
					<seg id="b.PSA.14.4" type="verse">
						Ada ti jatungo todo y fumatitinas y taelaye? ni y jacacano y taotaojo, taegüije y chumochocho pan? ya si Jeova ti jaaagang.
					</seg>
					<seg id="b.PSA.14.5" type="verse">
						Ayo nae manlaolao ni minaañao: sa si Yuus gaegue gui rasan y manunas.
					</seg>
					<seg id="b.PSA.14.6" type="verse">
						Ya y pinagat y pebble innamamajlao, sa si Jeova guinegüeña.
					</seg>
					<seg id="b.PSA.14.7" type="verse">
						Malago, y satbasion Israel mato guinin Sion! Anae jatalo si Jeova quinautiba y taotaoña, ayo nae magof si Jacob yan magof Israel.
					</seg>
				</div>
				<div id="b.PSA.15" type="chapter">
					<seg id="b.PSA.15.1" type="verse">
						JEOVA, jaye usaga gue tabernaculumo? jaye usaga gui santos na ogsomo.
					</seg>
					<seg id="b.PSA.15.2" type="verse">
						Y jumanao gui minauleg, ya y fumatitinas y tininas, yan y cumuecuentos magajet gui jalom corasonña.
					</seg>
					<seg id="b.PSA.15.3" type="verse">
						Y ti fafajiyunge ni jilaña, ni ti jafatitinas taelaye gui amiguña, ni usigue sumangan y minamajlao contra y tiguangña.
					</seg>
					<seg id="b.PSA.15.4" type="verse">
						Gui atadogña ninadespresiao ni y taotao áplacha, lao y maañao as Jeova jaonra: y manjula para dañoña namaesa ya ti jatolaeca.
					</seg>
					<seg id="b.PSA.15.5" type="verse">
						Y salapeña ti mannanae para ufangana, ni uchule y apas contra y taeisao: ya y fumatinas estesija ti siña cumalamten.
					</seg>
				</div>
				<div id="b.PSA.16" type="chapter">
					<seg id="b.PSA.16.1" type="verse">
						ADAJE yo, O Yuus: sa iya jago nae gaegue y inangococo.
					</seg>
					<seg id="b.PSA.16.2" type="verse">
						Ylegmo, O antijo, as Jeova: jago Señotto: taya minaulegco yaguin taegüe guiya jago.
					</seg>
					<seg id="b.PSA.16.3" type="verse">
						Ya y mañantos ni mangaegue gui tano, sija manmagas ya todo y minalagojo gaegue guiya sija.
					</seg>
					<seg id="b.PSA.16.4" type="verse">
						Mumegae y piniteñija ni tumolaeca si Jeova pot otro Yuus: ti juofrese ni y inefreseñija na jâgâ, ni juchule y naanñija gui labiosso.
					</seg>
					<seg id="b.PSA.16.5" type="verse">
						Si Jeova y patten ni y ineredajo, yan y basujo: jago mumantietiene y fottunajo.
					</seg>
					<seg id="b.PSA.16.6" type="verse">
						Ya, y fottunajo upodong gui lugat na magof: magajet na bonito na ineredajo.
					</seg>
					<seg id="b.PSA.16.7" type="verse">
						Jubendise si Jeova, ni y japagat yo: ya an puenge nae jafananagüe yo y jinasoco gui san jalomjo.
					</seg>
					<seg id="b.PSA.16.8" type="verse">
						Si Jeova jupolo gui menajo para siempre: sa yaguin gaegue güe gui agapajo, ti siña yo manacalamten.
					</seg>
					<seg id="b.PSA.16.9" type="verse">
						Enao mina magof y corasonjo ya magof y inenrajo: locue y catneco sumaga seguro.
					</seg>
					<seg id="b.PSA.16.10" type="verse">
						Sa ti undingo y antijo gui naftan: ni unnae y santosmo para ulie y minitong.
					</seg>
					<seg id="b.PSA.16.11" type="verse">
						Unnatungoyo ni y chalan y linâlâ: binilan minagof y gaegue gui menamo: ya y agapa na canaemo guaja minagof para siempre.
					</seg>
				</div>
				<div id="b.PSA.17" type="chapter">
					<seg id="b.PSA.17.1" type="verse">
						JUNGOG, O Jeova, y taotao tunas: atituye y casaojo; guefecungog y tinaetaejo, na ti jumajanao gui labios dinagüe.
					</seg>
					<seg id="b.PSA.17.2" type="verse">
						Polo y menamo nae ya ujuyong y sentensiajo: lie ni y atadogmo y tininas.
					</seg>
					<seg id="b.PSA.17.3" type="verse">
						Jago guinin chumague y corasonjo; guinin unbisitayo gui puenge; guinin unchagueyo ya taya sinedamo: y jinasoco na ti manisagüe y pachotto.
					</seg>
					<seg id="b.PSA.17.4" type="verse">
						Para y finatinas y taotao, pot y finijo ni guinin y labiosmo, jumantiene yo gui san juyong y chalan ni y manyuyulang.
					</seg>
					<seg id="b.PSA.17.5" type="verse">
						Y pinecatto guiniut gui chalanmo, ya y adengjo ti susulong.
					</seg>
					<seg id="b.PSA.17.6" type="verse">
						Jagasja juagang jao, sa jago unope yo, O Yuus: naegueng guiya guajo y talangamo, ya jungog y sinanganjo.
					</seg>
					<seg id="b.PSA.17.7" type="verse">
						Fanue ni y minaasemo ni namanman, jago na unnalibre y umangoco sija guiya jago, guinin y ayosija ni mangajulo contra y agapa na canaemo.
					</seg>
					<seg id="b.PSA.17.8" type="verse">
						Adaje yo, taegüije y atilong y niñon mata, naatog yo gui papa y anineng papamo,
					</seg>
					<seg id="b.PSA.17.9" type="verse">
						Y menan y manaelaye ni y jumojoño yo: y gostaelaye y enimigujo ni majijujute yo.
					</seg>
					<seg id="b.PSA.17.10" type="verse">
						Manmaafuyot ni y linedoñija: ya y pachotñija cumuecuentos sobetbio.
					</seg>
					<seg id="b.PSA.17.11" type="verse">
						Y pinecatmame nae maoriyayejam pago: japolo y atadogñija para ujayutejam gui tano.
					</seg>
					<seg id="b.PSA.17.12" type="verse">
						Taegüije y león ni y gosmalago ni y naña: ya y león diquique ni y gaegue gui saga na umaalog.
					</seg>
					<seg id="b.PSA.17.13" type="verse">
						Cajulo, O Jeova, polo jao gui menaña, yute papa: libre y antijo gui manaelaye nu y espadamo.
					</seg>
					<seg id="b.PSA.17.14" type="verse">
						Gui taotao sija nu y canaemo, O Jeova, gui taotao ni y iyon tano, ayo na güinajaña gaegue gui estisija na jaane: ayo y tiyanña unabula nu y tesorumo: sija manjaspog y famaguon, ya polo y sebla y güinaja gui mandiquique na patgonñija.
					</seg>
					<seg id="b.PSA.17.15" type="verse">
						Guajo, yan y tininas julie y matamo: najong yo anae magmata yo gui pinarejumo.
					</seg>
				</div>
				<div id="b.PSA.18" type="chapter">
					<seg id="b.PSA.18.1" type="verse">
						JUGUAEYAJAO, O Jeova, y minetgotto.
					</seg>
					<seg id="b.PSA.18.2" type="verse">
						Si Jeova y achojo, y castiyujo, yan y nanalibrijo: Yuusso, metgot y achojo, juangoco yo guiya güiya; patangjo yan y cánggilon y satbasionjo, y leca na torijo.
					</seg>
					<seg id="b.PSA.18.3" type="verse">
						Bae juagang si Jeova, ni combiene na mannae todo ni y alabansa: taegüije bae julibre gui enimigujo.
					</seg>
					<seg id="b.PSA.18.4" type="verse">
						Mato guiya guajo y piniten finatae, ya y minilalag y tinaelaye janamaañaoyo.
					</seg>
					<seg id="b.PSA.18.5" type="verse">
						Y piniten naftan gaegue gui oriyajo, y lason finatae mato guiya guajo.
					</seg>
					<seg id="b.PSA.18.6" type="verse">
						Y chinatsagaco nae juagang si Jeova, ya juagang y Yuusso: güiya jajungog gui temploña y vosso, ya y inagangjo gui menaña, jumalom y talangaña.
					</seg>
					<seg id="b.PSA.18.7" type="verse">
						Ayo nae y tano calamten ya mayengyong, ya y simiento sija y egso manmanyengyong yan mangalamten, sa güiya lalalo.
					</seg>
					<seg id="b.PSA.18.8" type="verse">
						Cajulo aso gui güiingña, ya guinin pachotña guafe manonggue y pinigan mañila pot este.
					</seg>
					<seg id="b.PSA.18.9" type="verse">
						Y janamangag y langet ya tumunog: ya teog na jinemjom gaegue gui sampapa y adengña.
					</seg>
					<seg id="b.PSA.18.10" type="verse">
						Ya maudae güe gui jilo un querubin, ya gumupo güe; magajet na gumupo güe gui jilo y papan y manglo.
					</seg>
					<seg id="b.PSA.18.11" type="verse">
						Japolo jinemjom para fanatuganña; para y tabernaculuña gui oriyaña; jinemjom y janom, teog na mapagajes guinin y langet.
					</seg>
					<seg id="b.PSA.18.12" type="verse">
						Pot y minalag gui menaña y teog na mapagajesña malofan: graniso yan pinigan guafe.
					</seg>
					<seg id="b.PSA.18.13" type="verse">
						Jajulo locue si Jeova gui langet, ya y Gueftaquilo jasangan ni y inagangña: graniso yan pinigan guafe.
					</seg>
					<seg id="b.PSA.18.14" type="verse">
						Ya jatago y flechaña ya manchinalapon: ya magajet, megae na lamlam ya manyinilang.
					</seg>
					<seg id="b.PSA.18.15" type="verse">
						Ayonae esta malie y tinadong y janom, ya janamababa y simiento y tano sija pot y linalatdemo, O Jeova, pot y güinaefen y jinagong gui güiingmo.
					</seg>
					<seg id="b.PSA.18.16" type="verse">
						Jatago desde sanjilo, jachuleyo; ya jaatoyo guinin y megae na janom.
					</seg>
					<seg id="b.PSA.18.17" type="verse">
						Janalibrego gui manmetgot na enimigujo, yan y chumatliéyo, sa sija mas manmetgot qui guajo.
					</seg>
					<seg id="b.PSA.18.18" type="verse">
						Sija manmato guiya guajo gui un jaanen y chinatsagaco: lao si Jeova, güiya y fanapojo.
					</seg>
					<seg id="b.PSA.18.19" type="verse">
						Ya jachuleyo locue gui anae ancho na lugat: janalibreyo sa ninamagof ni guajo.
					</seg>
					<seg id="b.PSA.18.20" type="verse">
						Si Jeova jaapaseyo taemanoja y y tininasso: taemanoja y guinasgas y canaejo unaeyo.
					</seg>
					<seg id="b.PSA.18.21" type="verse">
						Sa juadaje y chalan Jeova: ya ti taelaye yo na juapattayo gui as Yuusso.
					</seg>
					<seg id="b.PSA.18.22" type="verse">
						Sa todo y jinasoña mangaegue gui menajo: ya ti junajanao guiya guajo y tinagoña.
					</seg>
					<seg id="b.PSA.18.23" type="verse">
						Ya guajo cabales guiya güiya: ya juadaje yo guinin y tinaelayeco.
					</seg>
					<seg id="b.PSA.18.24" type="verse">
						Pot este jaapaseyo si Jeova taemanoja y tininasso: taemanoja y guinasgas y canaejo gui menan atadogña.
					</seg>
					<seg id="b.PSA.18.25" type="verse">
						Ya y gaemaase unfanue na gaemaasejao: ya y taotao ni y cabales, unfanue na cabales jao.
					</seg>
					<seg id="b.PSA.18.26" type="verse">
						Ya y gasgas unfanue na gasgasjao: ya y camten unfanue na camtenjao.
					</seg>
					<seg id="b.PSA.18.27" type="verse">
						Sa jago munalibre y mangaepinite na taotao; ya y sobetbio na atadog jago munatunog.
					</seg>
					<seg id="b.PSA.18.28" type="verse">
						Sa jago munamalag y candetto: si Jeova, Yuusso, namanana y jemjom guiya guajo.
					</seg>
					<seg id="b.PSA.18.29" type="verse">
						Sa pot jago na jufalagüe y inetnon sendalo: ya pot y Yuusso jugope y quelat.
					</seg>
					<seg id="b.PSA.18.30" type="verse">
						Ya si Yuus, cabales y chalanña: y fino Jeova esta machague: patang güe para todo y numanangga güe.
					</seg>
					<seg id="b.PSA.18.31" type="verse">
						Jaye si Yuus yaguin ti si Jeova güe? ya jaye y acho, jaguin ti si Yuusta?
					</seg>
					<seg id="b.PSA.18.32" type="verse">
						Si Yuus jagogode yo ni y minetgot: ya jafatitinas cabales y chalanjo?
					</seg>
					<seg id="b.PSA.18.33" type="verse">
						Jafatitinas y adengjo taegüije y adeng y benado: ya janasagayo gui taquilo na sagajo sija.
					</seg>
					<seg id="b.PSA.18.34" type="verse">
						Jafanagüe y canaejo para y guera: ya enaomina y canaejo judobla y atcas bronse.
					</seg>
					<seg id="b.PSA.18.35" type="verse">
						Ya unnaeyo locue ni y patang gui satbasionmo: ya y agapa na canaemo mumantietieneyo; ya y minansomo munamegaeyo.
					</seg>
					<seg id="b.PSA.18.36" type="verse">
						Unnadangculo y pinecatto gui papajo; ya y adengjo ti usulong.
					</seg>
					<seg id="b.PSA.18.37" type="verse">
						Judulalag y enimigujo sija, ya jugâchâ: ya ti jubirago talo asta que jocog.
					</seg>
					<seg id="b.PSA.18.38" type="verse">
						Junafanmañetnot, ya ti siña mangajulo: mamodong sija gui papa adengjo.
					</seg>
					<seg id="b.PSA.18.39" type="verse">
						Sa guinin ungode yo ni y minetgot para y guera: unnafanecon y enimigujo gui papajo.
					</seg>
					<seg id="b.PSA.18.40" type="verse">
						Guinin unfatinas ni y enimigujo na unaeyo ni y tataloñija, para juyulang y chumatliiyo.
					</seg>
					<seg id="b.PSA.18.41" type="verse">
						Manaagang, ya taya jaye ufansinatba: 
						<i>
							manaagange
						</i>
						 si Jeova ya ti manjiningog.
					</seg>
					<seg id="b.PSA.18.42" type="verse">
						Ayonae juguleg sija taegüije y petbos gui menan y manglo; taegüije y fache gui chalan ni y manmachalapon.
					</seg>
					<seg id="b.PSA.18.43" type="verse">
						Guinin unnalibre yo gui y inaguaguat y taotao: guinin unadaje yo para jumagas gui nasion sija: y taotao sija ni ti jutungo ujasesetbeyo.
					</seg>
					<seg id="b.PSA.18.44" type="verse">
						Ya anae jajungog guiya guajo ujaosgueyo: ya y taotao juyong ujaosgueyo ni y dinague.
					</seg>
					<seg id="b.PSA.18.45" type="verse">
						Ya taotao juyong manlinachae ya manmamamaela ya manlalaolao guinin manmapongle.
					</seg>
					<seg id="b.PSA.18.46" type="verse">
						Lâlâ si Jeova; ya ubendito y achojo: ya umanataquilo na Yuus y satbasionjo.
					</seg>
					<seg id="b.PSA.18.47" type="verse">
						Si Yuus ni y numae yo y inemog, ya jasujeta y taotao gui papajo.
					</seg>
					<seg id="b.PSA.18.48" type="verse">
						Janalibre yo gui enimigujo: magajet na unnasanjiloyo gui ayo sija y mangajulo contra guajo: ya janalibre yo gui taotao ni y matatnga.
					</seg>
					<seg id="b.PSA.18.49" type="verse">
						Pot este junae jao grasias gui entalo y nasion sija, O Jeova; ya jucanta y alabansa para y naanmo.
					</seg>
					<seg id="b.PSA.18.50" type="verse">
						Dangculo na linibre janae y rayña; ya jafanue minaase ni y pinalaeña; as David ya y semiyaña para taejinecog.
					</seg>
				</div>
				<div id="b.PSA.19" type="chapter">
					<seg id="b.PSA.19.1" type="verse">
						Y langet munaclaro y minalag Yuus; ya y fineda mamanue y checho canaeña.
					</seg>
					<seg id="b.PSA.19.2" type="verse">
						Y un jaane yan y otro jaane masangang y finijo, ya y un puenge ya y otro puenge mamanue tiningo.
					</seg>
					<seg id="b.PSA.19.3" type="verse">
						Taya sinangan, ni finijo; ti siña umajungog y vosñija.
					</seg>
					<seg id="b.PSA.19.4" type="verse">
						Ya gui todo y tano jumanao y rayaña, ya asta uttimon y tano y finoña: ya japolo tabernaculo para atdao guiya sija.
					</seg>
					<seg id="b.PSA.19.5" type="verse">
						Ya güiya taegüije y nobio ni jumujuyong guinin y cuattoña, ya jamagof taegüije y matatnga na taotao, para ufalago gui finalago.
					</seg>
					<seg id="b.PSA.19.6" type="verse">
						Y jinanaoña guinin un punta gui langet, ya y linilicoña asta y uttimoña: ya taya jaye uatog ni y minaepeña.
					</seg>
					<seg id="b.PSA.19.7" type="verse">
						Y lay Jeova cabales, jafamauleg y ante; y testimonion Jeova seguro, janafanmalalate y manaeisao.
					</seg>
					<seg id="b.PSA.19.8" type="verse">
						Y finañagüe Jeova tunas, janafanmamagof y corason: y tinago Jeova claro, janafanmalag y atadogsija.
					</seg>
					<seg id="b.PSA.19.9" type="verse">
						Y minaañao as Jeova gasgas, sumaga para taejinecog; y sentensian Jeova magajet, ya todo tunas.
					</seg>
					<seg id="b.PSA.19.10" type="verse">
						Na malago mas que y oro, magajet mas que y megae na oro ni y manfino: mames mas que y miet, que y titijo gui sagan miet.
					</seg>
					<seg id="b.PSA.19.11" type="verse">
						Y tentagomo locue mapagat yan sija: ya yaguin jaadaje sija y uguaja dangculo na apas.
					</seg>
					<seg id="b.PSA.19.12" type="verse">
						Ya y linachiña jaye utiningo? ya y linache na ti jutungo, nalibreyo.
					</seg>
					<seg id="b.PSA.19.13" type="verse">
						Unmantiene locue y tentagomo guinin y sobetbio na isao: ya munga mangae ninasiñañija guiya guajo: ayo nae cabalesyo ya gasgas yo guinin y dangculo na quinebrantan y tinago.
					</seg>
					<seg id="b.PSA.19.14" type="verse">
						Polo ya y sinangang y pachotto ya y jinason y corasonjo umauleg gui menamo, O Jeova, minetgotto yan y munalilibreyo.
					</seg>
				</div>
				<div id="b.PSA.20" type="chapter">
					<seg id="b.PSA.20.1" type="verse">
						SI Jeova uninepejao y jaanen chinatsaga: y naan y Yuus Jacob ninacajulojao.
					</seg>
					<seg id="b.PSA.20.2" type="verse">
						Utago y para uinayudajao guinin y santuario, ya guinin y Sion unninametgotjao.
					</seg>
					<seg id="b.PSA.20.3" type="verse">
						Ujaso todo y ninaemo, ya uchajlao y inefresimo sinenggue.
					</seg>
					<seg id="b.PSA.20.4" type="verse">
						Nae jao taemanoja y minalago y corasonmo, ya cumple todo y pinagatmo.
					</seg>
					<seg id="b.PSA.20.5" type="verse">
						Utafangana gui satbasionmo, ya y naan y Yuusmame injatsa julo y banderanmame: ucumple si Jeova todo y guinagaomo.
					</seg>
					<seg id="b.PSA.20.6" type="verse">
						Pago jutungo na si Jeova jaadadaje y pinalaeña: güiya uinepe gue guinin santos y langetña yan y minetgot y satbasion gui agapaña.
					</seg>
					<seg id="b.PSA.20.7" type="verse">
						Estesija gui caretasija, ya ayosija gui cabayosija nae jaangocosija: lao jita y naan Jeova, ni y Yuusta, utajajasoja.
					</seg>
					<seg id="b.PSA.20.8" type="verse">
						Estesija mandimo ya mamodong: lao jita tafangajulo ya tafanogue tunas.
					</seg>
					<seg id="b.PSA.20.9" type="verse">
						Jeova, nalibre: polo y Ray ya uopejam anae inagang.
					</seg>
				</div>
				<div id="b.PSA.21" type="chapter">
					<seg id="b.PSA.21.1" type="verse">
						O Jeova, gui minetgotmo ninamagof y ray; ya gui satbasionmo ninamagof megae!
					</seg>
					<seg id="b.PSA.21.2" type="verse">
						Y minalago y corasonña, jago numae: ya ti unpune ni y guinagao y labiosña.
					</seg>
					<seg id="b.PSA.21.3" type="verse">
						Sa untagam güe nu y bendision y minauleg: y coronan oro nu y fino, unpolo gui jilo y iluña.
					</seg>
					<seg id="b.PSA.21.4" type="verse">
						Linâlâ na guinagaoña unnae: y anaco na jaane, para siempre taejinecog.
					</seg>
					<seg id="b.PSA.21.5" type="verse">
						Dangculo y minalagña gui satbasionmo: onra yan minagas unpolo gui jiloña.
					</seg>
					<seg id="b.PSA.21.6" type="verse">
						Sa jago bumendise para taejinecog: unnamagof güe yan minagof gui menamo.
					</seg>
					<seg id="b.PSA.21.7" type="verse">
						Sa y ray jaangongoco si Jeova: ya pot y minaase y Gueftaquilo ti calamten.
					</seg>
					<seg id="b.PSA.21.8" type="verse">
						Y canaemo usoda todo y enimigumo: y agapa na canaemo usoda todo y chumatlie jao.
					</seg>
					<seg id="b.PSA.21.9" type="verse">
						Jago pumolo sija taegüije y jetnon guafe gui tiempon binibumo: si Jeova yumulang sija anae lalalo, ya y guafe ufanlinachae.
					</seg>
					<seg id="b.PSA.21.10" type="verse">
						Ya y tinegchaña unyulang gui jilo y tano, ya y semiyaña gui entalo y famaguon y taotao.
					</seg>
					<seg id="b.PSA.21.11" type="verse">
						Sa jagasja majasuye y taelaye contra jago: jagasja majaso y dinague ni y ti siña mafatinas.
					</seg>
					<seg id="b.PSA.21.12" type="verse">
						Sa jago fumatinas na jabira y tataloñija ya unnalisto y jalon y atcosmo contra y matañija.
					</seg>
					<seg id="b.PSA.21.13" type="verse">
						Taquilo jao, O Jeova, yan y minetgotmo: incantaye yan inalabaye y ninasiñamo.
					</seg>
				</div>
				<div id="b.PSA.22" type="chapter">
					<seg id="b.PSA.22.1" type="verse">
						YUUSSO, Yuusso, sa jafa na undingo yo? sa jafa chago jao gui inayudajo yan y finijo gui inigongjo.
					</seg>
					<seg id="b.PSA.22.2" type="verse">
						O Yuusso, juagang gui jaane ya ti unope: ya gui puenge lao jusoda y descanso.
					</seg>
					<seg id="b.PSA.22.3" type="verse">
						Ya y santos jao, O jago ni y sumasaga gui alabansan Israel.
					</seg>
					<seg id="b.PSA.22.4" type="verse">
						Yya jago nae manangoco y tatanmame: manangoco ya unnafanlibre sija.
					</seg>
					<seg id="b.PSA.22.5" type="verse">
						Maaagang jao ya ninafanlibre: manmanangoco nu jago ya ti manmamajlao.
					</seg>
					<seg id="b.PSA.22.6" type="verse">
						Ya guajo y gâgâ ilo ya ti taotao: namamajlao gui lalaje ya madespresia gui taotao.
					</seg>
					<seg id="b.PSA.22.7" type="verse">
						Todo y lumiiyo manatchatgue pot guajo mamuyuyueyo ya jayeyengyong y ilonñija.
					</seg>
					<seg id="b.PSA.22.8" type="verse">
						Angoco jao as Jeova; polo ya ulibre gue: polo ya ulibre güe sa güinaeya güe.
					</seg>
					<seg id="b.PSA.22.9" type="verse">
						Sa jago y chumule yo gui tiyan: ya unnafanangoco anae gaegue yo gui jaof nanajo.
					</seg>
					<seg id="b.PSA.22.10" type="verse">
						Gui jilomo mayute yo guinin y tiyan: desde y tiyan nanajo jago Yuusso.
					</seg>
					<seg id="b.PSA.22.11" type="verse">
						Chamo chachago guiya guajo; sa y chinatsagaco esta jijot, sa taya jaye yo uayuda.
					</seg>
					<seg id="b.PSA.22.12" type="verse">
						Megae na toro jaoriyayeyo: manmetgot na toron Básan jumijujuteyo.
					</seg>
					<seg id="b.PSA.22.13" type="verse">
						Ya jabababa y pachotñija guiya guajo taegüije y león ni tegcho yan cumate.
					</seg>
					<seg id="b.PSA.22.14" type="verse">
						Janamachuda yo taegüije y janom, todo y telangjo manápula: y corasonjo taegüije y danges; esta madirite gui talo gui sanjalomjo.
					</seg>
					<seg id="b.PSA.22.15" type="verse">
						Anglo y minetgotto taegüije y pedason an mafag: ya y jilajo cheton gui paladatto: ya gui petbos finatae nae unpoloyo.
					</seg>
					<seg id="b.PSA.22.16" type="verse">
						Sa maoriyayayeyo y galago sija: majijujuteyo y inetnon y manaelaye; ya manadochon gui canaejo yan y adengjo.
					</seg>
					<seg id="b.PSA.22.17" type="verse">
						Mojon jusangan todo ni y telangjo: sija jaatanyo ya jaconsidedera.
					</seg>
					<seg id="b.PSA.22.18" type="verse">
						Maipe gui entaloñija todo y bestidujo: ya y magagujo marifa.
					</seg>
					<seg id="b.PSA.22.19" type="verse">
						Lao jago, O Jeova, chamo chachago: O jago, minetgotto, chadig yan unayudayo.
					</seg>
					<seg id="b.PSA.22.20" type="verse">
						Nalibre gui espada y antijo: y beyan corasonjo, guinin y ninasiñan y galago.
					</seg>
					<seg id="b.PSA.22.21" type="verse">
						Nalibreyo gui pachot y león; magajet, guinin y canggilon y nubiyo ni titogcha, unope yo.
					</seg>
					<seg id="b.PSA.22.22" type="verse">
						Bae jusaasgane y mañelujo y naanmo: ya gui entalo gui inetnon taotao bae jualalabajao.
					</seg>
					<seg id="b.PSA.22.23" type="verse">
						Ya y manmaañao as Jeova, fanmanalaba nu güiya: todo y semiyan Jacob fanmanonra nu güiya: ya fanmaañao nu güiya todo y semiyan Israel.
					</seg>
					<seg id="b.PSA.22.24" type="verse">
						Sa ti guinin jadespresia ni jachatlie y pinadesen y pebble; ni unaatog y mataña guiya güiya: ya anae jaagang guiya güiya, jajungog.
					</seg>
					<seg id="b.PSA.22.25" type="verse">
						Ya iya jago nae mamaela y alabansajo gui dangculon inetnon: ya y promesajo juapase gui menan y manmaañao güe.
					</seg>
					<seg id="b.PSA.22.26" type="verse">
						Ufañocho y manmanso ya ufanjaspog: ufanmanalaba as Jeova y umaliligao güe: polo ya ufanmanlâlâ y corasonmiyo para taejinecog.
					</seg>
					<seg id="b.PSA.22.27" type="verse">
						Ujajaso ya ufanalo guato as Jeova todo y uttimon y tano: ya ufamnanadora gui menamo todo y familian y nasion sija.
					</seg>
					<seg id="b.PSA.22.28" type="verse">
						Sa as Jeova y raeno: ya güiya umagas gui todo nasion.
					</seg>
					<seg id="b.PSA.22.29" type="verse">
						Ufañocho ya ufanmanadora todo y yinemog y tano: gui menanña ufandimo, todo y manunog gui eda: güiyaja ni y tisiña unalala y antiña.
					</seg>
					<seg id="b.PSA.22.30" type="verse">
						Un semiya usinetbe güe: ya umasangan si Jeova asta y uttimo generasion.
					</seg>
					<seg id="b.PSA.22.31" type="verse">
						Ufanmato ya ufanmasangan y tininasña ni y taotao na umafañago, na güiya fumatinas este.
					</seg>
				</div>
				<div id="b.PSA.23" type="chapter">
					<seg id="b.PSA.23.1" type="verse">
						SI Jeova güiya y pastotjo: tayayo unafatta.
					</seg>
					<seg id="b.PSA.23.2" type="verse">
						Y manbetde na chaguan nae janaason yo: ya y quieto na janom nae jaosgaejon yo.
					</seg>
					<seg id="b.PSA.23.3" type="verse">
						Jananalo y antijo: jaosgaejon yo gui chalan tininas pot y naanña.
					</seg>
					<seg id="b.PSA.23.4" type="verse">
						Yaguin jufamocat gui chalan y anineng y finatae, ti maañao yo ni jafa na taelaye, sa jago gaegue guiya guajo: y baramo yan y bastonmo unnae yo minagof.
					</seg>
					<seg id="b.PSA.23.5" type="verse">
						Unfamauleg y lamasa gui menajo yan y menan y enimigujo sija: naye laña y ilujo, ya y copajo esta machúchuda.
					</seg>
					<seg id="b.PSA.23.6" type="verse">
						Sen magajet y minauleg yan y minaase madalalagyo todo nu sija gui jaanen linâlâjo: ya y guima Jeova jusaga para taejinecog na jaane.
					</seg>
				</div>
				<div id="b.PSA.24" type="chapter">
					<seg id="b.PSA.24.1" type="verse">
						Y tano iyon Jeova yan y binilaña: y tano yan y manasaga gui sanjalomña.
					</seg>
					<seg id="b.PSA.24.2" type="verse">
						Sa güiya fumatinas gui jilo y tase: ya gui jilo y janom nae japolo fitme.
					</seg>
					<seg id="b.PSA.24.3" type="verse">
						Jaye ucajulo gui egso Jeova? ya jaye ugaegue gui sagan y sinantosña.
					</seg>
					<seg id="b.PSA.24.4" type="verse">
						Ayo y gasgas canaeña yan y gasgas corasonña: ni ti pumopolo gui taebale y antiña ni ufanjula ni y dinague.
					</seg>
					<seg id="b.PSA.24.5" type="verse">
						Güiya uresibe y bendision Jeova: yan y tininas guine as Yuus satbasionña.
					</seg>
					<seg id="b.PSA.24.6" type="verse">
						Este na generasion y umaliligao güe: y umaliligao y matamo, O Yuus Jacob. Sila.
					</seg>
					<seg id="b.PSA.24.7" type="verse">
						Jatsa julo y ilonmiyo, O jamyo trangco sija ya umajatsa julo y taejinecog na potta sija, ya y Ray langet ujalom.
					</seg>
					<seg id="b.PSA.24.8" type="verse">
						Jaye este na Ray langet? Si Jeova, metgot yan matatnga: si Jeova matatnga gui guera.
					</seg>
					<seg id="b.PSA.24.9" type="verse">
						Jatsa julo y ilonmiyo, O jamyo trangca sija ya umajatsa julo y taejinecog na potta sija ya y Ray langet ujalom.
					</seg>
					<seg id="b.PSA.24.10" type="verse">
						Jaye este na Bay langet? Si Jeova gui inetnon sendalo, güiya ayo y Ray langet. Sila.
					</seg>
				</div>
				<div id="b.PSA.25" type="chapter">
					<seg id="b.PSA.25.1" type="verse">
						YYAJAGO, O Jeova, nae jujatsa y antijo.
					</seg>
					<seg id="b.PSA.25.2" type="verse">
						O Yuusso, iyajago nae juangocoyo: chamo yo munamamamajlao; chamo pumopolo y enimigujo na ugana gui jilojo.
					</seg>
					<seg id="b.PSA.25.3" type="verse">
						Magajet, na todo y mumananggajao ti ufanmamajlao: sija ufanmamajlao ni y chumogüe dinague sin jafa.
					</seg>
					<seg id="b.PSA.25.4" type="verse">
						Y chalanmo, O Jeova, fanueyo; fanagüe yo, ni y chalanmo.
					</seg>
					<seg id="b.PSA.25.5" type="verse">
						Osgaejonyo gui minagajetmo ya unfanagüeyo; sa jago y Yuus ni y satbasionjo: iyajago nae jufannangga todotdia.
					</seg>
					<seg id="b.PSA.25.6" type="verse">
						Jaso, O Jeova, y mauleg na minaasemo; yan y mauleg na güinaeyamo, sa sija guinin apmam na tiempo.
					</seg>
					<seg id="b.PSA.25.7" type="verse">
						Chamo jumajaso y isao y pinatgonjo, ni y quinebrantaco ni y tinago: segun y güinaeyamo jasoyo, pot y minauleg y naanmo, O Jeova.
					</seg>
					<seg id="b.PSA.25.8" type="verse">
						Mauleg yan tunas si Jeova: pot enao na jafanagüe y maniisao ni y chalan.
					</seg>
					<seg id="b.PSA.25.9" type="verse">
						Y manmanso ufanfinanagüe gui juisio: yan y manmanso ufanguinia gui chalan.
					</seg>
					<seg id="b.PSA.25.10" type="verse">
						Todo y chalan Jeova güinaeya yan minagajet ni y ayo y umadadaje y tratuña yan y testimoniuña.
					</seg>
					<seg id="b.PSA.25.11" type="verse">
						Pot y naanmo, O Jeova, asie y isaojo sa gosdangculo.
					</seg>
					<seg id="b.PSA.25.12" type="verse">
						Jaye ayo na taotao y maañao as Jeova? güiya ufinanagüe ni y chalan mano y inayegña.
					</seg>
					<seg id="b.PSA.25.13" type="verse">
						Y antiña usaga gui mauleg: ya y semiyaña uereda y tano.
					</seg>
					<seg id="b.PSA.25.14" type="verse">
						Y secreton Jeova gaegue guiya sija y mumaañaogüe güe; ya güiya ufanagüe sija ni y tratuña.
					</seg>
					<seg id="b.PSA.25.15" type="verse">
						Y atadogjo siempre juatan si Jeova; sa güiya ujala y adengjo juyong gui laso.
					</seg>
					<seg id="b.PSA.25.16" type="verse">
						Atanyo, ya gaease ni guajo: sa guajo taeconsueloyo yan piniteyo.
					</seg>
					<seg id="b.PSA.25.17" type="verse">
						Y chinatsagan y corasonjo lumalamegae: najuyongyo gui pinitijo.
					</seg>
					<seg id="b.PSA.25.18" type="verse">
						Atan y trinesteco yan y pinitijo; ya unasie todo y isaojo.
					</seg>
					<seg id="b.PSA.25.19" type="verse">
						Atan y enimigujo, sa sija manmegae, ya sija chumatliiyo ni y fejman na chinatlie.
					</seg>
					<seg id="b.PSA.25.20" type="verse">
						Adaje y antijo ya nalibreyo: ya chajo mamamajlao, sa iyajago nae juangocoyo.
					</seg>
					<seg id="b.PSA.25.21" type="verse">
						Y minauleg yan y tininas juadádajeyo: sa jago junanangga.
					</seg>
					<seg id="b.PSA.25.22" type="verse">
						Nalibre, O Yuus, y iya Israel gui todo y chinatsagaña.
					</seg>
				</div>
				<div id="b.PSA.26" type="chapter">
					<seg id="b.PSA.26.1" type="verse">
						JUSGAYO, O Jeova, sa guajo jumajanao yo gui tininasso: juangocoyo locue gui as Jeova: pot enao na ti jusulong.
					</seg>
					<seg id="b.PSA.26.2" type="verse">
						Ecsamina yo, O Jeova, ya chagueyo: chague y jinasojo gui jinalomjo yan y corasonjo.
					</seg>
					<seg id="b.PSA.26.3" type="verse">
						Sa y güinaeyamo gaegue gui menan atadogjo; ya gui minagajetmo nae jumajanaoyo.
					</seg>
					<seg id="b.PSA.26.4" type="verse">
						Ti jagasja matachongyo yan y ti manmagajet na taotao; ni jujalom yan y lumilipa.
					</seg>
					<seg id="b.PSA.26.5" type="verse">
						Juchatlie y inetnon y chumogüe taelaye: ya ti jufatachong yan y manaelaye.
					</seg>
					<seg id="b.PSA.26.6" type="verse">
						Jufagase y canaejo ni y tinaeisao: taegüije juoriya gui attatmo, O Jeova.
					</seg>
					<seg id="b.PSA.26.7" type="verse">
						Para junajungog y inagang y grasias yan para jusangan todo y ninamanmanmo.
					</seg>
					<seg id="b.PSA.26.8" type="verse">
						Jeova, yajo y sagan y guimamo: yan y lugat nae sumasaga minalagmo.
					</seg>
					<seg id="b.PSA.26.9" type="verse">
						Chamo na fandadaña yan y maniisao y antijo, ni y jaanijo yan y taotao cájaga.
					</seg>
					<seg id="b.PSA.26.10" type="verse">
						Sa ayosija na canaeñija mangaegue y nacacha: ya y agapa y canaeñija bula ni y catnada.
					</seg>
					<seg id="b.PSA.26.11" type="verse">
						Lao guajo jumajanao yo yan y tininasso: nalibreyo, ya gaease ni guajo.
					</seg>
					<seg id="b.PSA.26.12" type="verse">
						Y adengjo gaegue gui lugat ni yano: ya gui inetnon taotao nae jubendise si Jeova.
					</seg>
				</div>
				<div id="b.PSA.27" type="chapter">
					<seg id="b.PSA.27.1" type="verse">
						SI Jeova y candetto yan y satbasionjo? ya jaye jumaañagüeyo? si Jeova y minetgot y linâlâjo, ya jaye yo nae jumaañao?
					</seg>
					<seg id="b.PSA.27.2" type="verse">
						Anae manmato guiya guajo y chumogüe taelaye para u jacano y catneco, y contrariojo yan y enimigujo, sija manmatompo ya manmatomba.
					</seg>
					<seg id="b.PSA.27.3" type="verse">
						Achogja ujapolo un inetnon sendalo contra guajo ti maañao y corasonjo: achogja ucajulo y guera contra guajo, este nae juangocoyo.
					</seg>
					<seg id="b.PSA.27.4" type="verse">
						Unoja na güinaja jugagao gui as Jeova, este jualiligao; na jugaegue gui guima Jeova todo y jaanen linâlâjo, para julie y guinatbon Jeova ya para jualigao gui temploña.
					</seg>
					<seg id="b.PSA.27.5" type="verse">
						Sa güiya munaatogyo gui tabernacoluña gui jaanen pinite: ya janaatogyo gui fanatog y tabernacoluña: ya japoloyo julo gui jilo y acho.
					</seg>
					<seg id="b.PSA.27.6" type="verse">
						Ya pago janataquiloyo y ilujo gui jilo y enimigujo gui oriyajo: ya junae gui tabernacoluña inefresen minagof; bae jucantae, magajet, jucantaye alabansa sija si Jeova.
					</seg>
					<seg id="b.PSA.27.7" type="verse">
						Jungog, O Jeova, anae juagang ni inagangjo, gaease locue ni guajo ya unopeyo.
					</seg>
					<seg id="b.PSA.27.8" type="verse">
						Anae ilegmo: Aligao jamyo y matajo; y corasonjo ilegña nu jago: O Jeova, y matamo jualiligao.
					</seg>
					<seg id="b.PSA.27.9" type="verse">
						Chamo munaaatog y matamo guiya guajo; chamo munasusuja yan y binibumo y tentagomo: jago guinin ayudajo; chamoyo yumuyute ya chamoyo dumidingo, O Yuus gui satbasionjo.
					</seg>
					<seg id="b.PSA.27.10" type="verse">
						Anae si tatajo yan nanajo yumuteyo: si Jeova jumocayo.
					</seg>
					<seg id="b.PSA.27.11" type="verse">
						Fanagüeyo, O Jeova, ni y chalanmo: ya osgaejonyo, gui chalan yano, pot rason y enimigujo.
					</seg>
					<seg id="b.PSA.27.12" type="verse">
						Chamoyo pumopolo gui minalago y contrariojo: sa mangajujulo contra guajo mandacon na testigo, ya jaye usinangang y taease.
					</seg>
					<seg id="b.PSA.27.13" type="verse">
						Guinin lalangoyo yaguin ti jujonggue na guaja nae julie y minauleg Jeova gui tano ni y manlâlâlâ.
					</seg>
					<seg id="b.PSA.27.14" type="verse">
						Nangga si Jeova: nametgotjao ya polo ya unamatatnga y corasonmo: magajet, na nangga jao si Jeova.
					</seg>
				</div>
				<div id="b.PSA.28" type="chapter">
					<seg id="b.PSA.28.1" type="verse">
						YYAJAGO, O Jeova, juaagang; achojo, chamo fatilúluye yo: yaguin infatiluye yo, guajo uparejo yan y manútunog gui tadong y joyo.
					</seg>
					<seg id="b.PSA.28.2" type="verse">
						Jungog y inagang y guinagaojo anae juagang jao: anae jujatsa y canaejo gui sinantos templomo.
					</seg>
					<seg id="b.PSA.28.3" type="verse">
						Chamoyo cumocone guato gui manaelaye yan y chumogüe y taelaye: ya jasasangan y pas gui tiguangña ya y inacacha gaegue gui corasonñija.
					</seg>
					<seg id="b.PSA.28.4" type="verse">
						Nae sija taemanoja y chechoñija: ya taemanoja y taelayen chechoña. Nae sija taemanoja y finatinas y canaeñija: apase ni y para ujamarese.
					</seg>
					<seg id="b.PSA.28.5" type="verse">
						Sa timanmalago jalie y checho Jeova, ni y finatinas y canaeña, ufanyinilang sija ya ti uninafangajulo.
					</seg>
					<seg id="b.PSA.28.6" type="verse">
						Bendito si Jeova, sa jajungong y inagang y guinagaojo.
					</seg>
					<seg id="b.PSA.28.7" type="verse">
						Si Jeova y minetgotto yan y patangjo; y iyagüiya nae manangoco y corasonjo, ya guajo uayuda: Enao mina senmagof y corasonjo; ya y quinantaco nae jualabagüe.
					</seg>
					<seg id="b.PSA.28.8" type="verse">
						Si Jeova y minetgotñija: ya güiya y minetgot y satbasion para y pinalaeña.
					</seg>
					<seg id="b.PSA.28.9" type="verse">
						Nalibre y taotaomo ya bendise y erensiamo: ya nafañocho sija ya unmantiene sija para taejinecog.
					</seg>
				</div>
				<div id="b.PSA.29" type="chapter">
					<seg id="b.PSA.29.1" type="verse">
						NAE si Jeova, O famaguon manmetgot, nae si Jeova ni inenra yan y minetgot.
					</seg>
					<seg id="b.PSA.29.2" type="verse">
						Nae si Jeova y inenra ni mauleg para y naanña: adora si Jeova ni guinatbon y sinantosña.
					</seg>
					<seg id="b.PSA.29.3" type="verse">
						Y inagang Jeova gaegue gui jilo y janomsija: ya y Yuus langet janajujulo: junggan, si Jeova, gui jilo y megae na janom.
					</seg>
					<seg id="b.PSA.29.4" type="verse">
						Y inagang Jeova y ninasiña: y inagang Jeova bula y minagas.
					</seg>
					<seg id="b.PSA.29.5" type="verse">
						Y inagang Jeova yumuyulang y trongcon y sedrosija: magajet na jayulang si Jeova y trongcon sedrosija y Líbano.
					</seg>
					<seg id="b.PSA.29.6" type="verse">
						Ya janafanayog sija locue taegüije y tatnero: y Líbano yan y Sirion taegüije y patgon y dadao na nubiyo.
					</seg>
					<seg id="b.PSA.29.7" type="verse">
						Y inagang Jeova umuutut y mañila y guafe.
					</seg>
					<seg id="b.PSA.29.8" type="verse">
						Y inagang Jeova munamayengyong y jalomtano: janameyeyengyong si Jeova y jalomtano guiya Cades.
					</seg>
					<seg id="b.PSA.29.9" type="verse">
						Y inagang Jeova munafanmañañago y binado sija ya janafanquesnuda y jalomtano: ya y temploña nae todo y güinaja ilegña: Minalag.
					</seg>
					<seg id="b.PSA.29.10" type="verse">
						Si Jeova anae guaja delubio matachong calang un ray; magajet na matatachong si Jeova calang ray na taejinecog.
					</seg>
					<seg id="b.PSA.29.11" type="verse">
						Si Jeova unae minetgot y taotaoña: si Jeova jabendise y taotaoña ni y pas.
					</seg>
				</div>
				<div id="b.PSA.30" type="chapter">
					<seg id="b.PSA.30.1" type="verse">
						JUNATAQUILO jao, O Jeova; sa jago unnajatsa yo julo: ya ti unnafanmagof y enimigujo guiya guajo.
					</seg>
					<seg id="b.PSA.30.2" type="verse">
						O Jeova, Yuusso, juagangjao ya unnajomloyo.
					</seg>
					<seg id="b.PSA.30.3" type="verse">
						O Jeova, jago munacajulo y antijo gui naftan: unadajeyo na lâlâyo para mungayo tumunog gui naftan.
					</seg>
					<seg id="b.PSA.30.4" type="verse">
						Cantaye si Jeova, O jamyo mañantosña: ya innae grasias y santos na naaña.
					</seg>
					<seg id="b.PSA.30.5" type="verse">
						Sa pot didideja guaja linalaloña; gui finaboreseña nae guaja linâlâ: yaguin y pupuenge majon sumaga y tinanges; y egaan mato y minagof.
					</seg>
					<seg id="b.PSA.30.6" type="verse">
						Ya guajo jagas ileco anae lumálaguaja yo: ti jucalamten talo taejinecog.
					</seg>
					<seg id="b.PSA.30.7" type="verse">
						Sa jago, Jeova, pot y finaboresemo jagasja unnafitme y egsojo: lao unnana y matamo, ya guajo chumatsaga.
					</seg>
					<seg id="b.PSA.30.8" type="verse">
						Yya jago, O Jeova, juaagangjao: ya si Jeova jutayuyut.
					</seg>
					<seg id="b.PSA.30.9" type="verse">
						Jafayo probechoco gui jâgâjo, anae tumunog yo gui naftan? Ada uinalabajao ni y petbos? Ada usangan y minagajetmo?
					</seg>
					<seg id="b.PSA.30.10" type="verse">
						Jungog, O Jeova, ya gaease ni guajo: Jeova, jago para inayudajo.
					</seg>
					<seg id="b.PSA.30.11" type="verse">
						Jago bumira y inigongjo gui baela: ya unpula y lutojo ya unnaquinereasyo ni y minagof;
					</seg>
					<seg id="b.PSA.30.12" type="verse">
						Para jucantaye jao inenra ya ti jufamatquilo: O Jeova, Yuusso, junaejao grasias para taejinecog.
					</seg>
				</div>
				<div id="b.PSA.31" type="chapter">
					<seg id="b.PSA.31.1" type="verse">
						YYAJAGO, O Jeova, nae juangoco: chamoyo munamamamajlao para taejinecog: nalibreyo gui tininasmo.
					</seg>
					<seg id="b.PSA.31.2" type="verse">
						Egueng papa guiya guajo y talangamo, nalibreyo guse: jago y para guajo acho ni y fitme, pot y guima lumijing nae para unnalibreyo.
					</seg>
					<seg id="b.PSA.31.3" type="verse">
						Sa jago y achojo yan y castiyujo; enao mina pot y naanmo esgaejonyo ya chachalalaneyo.
					</seg>
					<seg id="b.PSA.31.4" type="verse">
						Chuleyo gui lagua ni y munanaaatogyo gui ti umatungo: sa jago y seguro na sagajo.
					</seg>
					<seg id="b.PSA.31.5" type="verse">
						Y canaemo nae, junae ni y espiritujo: unnalibreyo, O Jeova, jago Yuus minagajet.
					</seg>
					<seg id="b.PSA.31.6" type="verse">
						Juchatlie ayo sija y numanangga y taebale na dinague: lao guajo si Jeova juangongoco.
					</seg>
					<seg id="b.PSA.31.7" type="verse">
						Jumagof ya jusenmagof gui minaasemo: sa jagas unlie y pinitijo: ya jagas untungo y antijo gui chinatsaga.
					</seg>
					<seg id="b.PSA.31.8" type="verse">
						Ya jago ti jumujuchomyo gui canae y enimigujo: jagas unpolo y adengjo gui dangculo na sagayan.
					</seg>
					<seg id="b.PSA.31.9" type="verse">
						Gaease ni guajo, O Jeova, sa estagüe yo gui chinatsaga: sa y atadogjo linachae ni y pinite, junggan, y antijo yan y tataotaojo.
					</seg>
					<seg id="b.PSA.31.10" type="verse">
						Sa y jaanijo linachae ni y trinestico, ya y sacanjo ni y suspiros: linalachae y minetgotto pot y tinaelayeco: ya y telangjo mananglo.
					</seg>
					<seg id="b.PSA.31.11" type="verse">
						Pot todo y enimigujo, jumuyongyo mamajlao, magajet na sentaegüijeja a para y tiguangjo yan y minaañao ni y manatungoyo: ya y lumiliiyo gui sanjiyong mañuja guiya guajo.
					</seg>
					<seg id="b.PSA.31.12" type="verse">
						Sa esta malefayo taegüije y matae ni ti manjaso: taegüijeyo y an mafag baso.
					</seg>
					<seg id="b.PSA.31.13" type="verse">
						Sa jujungog y dinisonran y lajyayan: minaañao sija gui todo oriya: anae manafaesen entresija contra guajo, ya majasusuye para umacone y antijo.
					</seg>
					<seg id="b.PSA.31.14" type="verse">
						Lao guajo, iya jago nae juangocoyo, O Jeova: ileco: Jago y Yuusso.
					</seg>
					<seg id="b.PSA.31.15" type="verse">
						Y canaemo nae gaegue y tiempoco: nalibre yo gui canae y enimigujo yan y pumetsisigueyo.
					</seg>
					<seg id="b.PSA.31.16" type="verse">
						Nafanina y matamo gui jilo y tentagomo: nalibreyo ni y güinaeyamo.
					</seg>
					<seg id="b.PSA.31.17" type="verse">
						O Jeova, chamo yo munamámamajlao; sa jagasja juaagangjao: polo y manaelaye ya ufanmamajlao: polo sija ya ufanmamatquilo gui naftan.
					</seg>
					<seg id="b.PSA.31.18" type="verse">
						Nafanmamatquilo y labios ni y manmandadague; sa manguecuentos saguat contra y manunas, yan sobetbia yan despresio.
					</seg>
					<seg id="b.PSA.31.19" type="verse">
						Jafa muna dangculo y minaulegmo ni unadadaje para y mumaañaogüe jao, na unfatinas para y umangocojao gui menan y famaguon y taotao.
					</seg>
					<seg id="b.PSA.31.20" type="verse">
						Jago nae ufanatog sija na ti umatungo gui menamo guinin y taelaye na contraton taotao; jago unadaje sija gui guima lumijing guinin y inaguaguat y jila sija.
					</seg>
					<seg id="b.PSA.31.21" type="verse">
						Bendito si Jeova: sa jafanueyo ninamanman gui minaaseña gui siudan manmetgot.
					</seg>
					<seg id="b.PSA.31.22" type="verse">
						Ya guajo ileco y nalulajo: Juutut yo gui menan atadogmo; lao magajet na jago jumungog y vos y guinagaojo anae juagangjao.
					</seg>
					<seg id="b.PSA.31.23" type="verse">
						Guaeya si Jeova todo jamyo mañantos; ya y manmauleg adaje si Jeova, ya apase megagae y fumatitinas ni y sobetbia.
					</seg>
					<seg id="b.PSA.31.24" type="verse">
						Nafanmetgot jamyo, ya inafanmatatnga y corasonmiyo, todo y numanangga si Jeova.
					</seg>
				</div>
				<div id="b.PSA.32" type="chapter">
					<seg id="b.PSA.32.1" type="verse">
						DICHOSO y maasie ni y taelayen finatinasña, ya y isaoña matampe.
					</seg>
					<seg id="b.PSA.32.2" type="verse">
						Dichoso y taotao ni y ti jacatgaye si Jeova ni tinaelaye, ni uguaja gui espirituña dinague.
					</seg>
					<seg id="b.PSA.32.3" type="verse">
						Anae mamatquiloyo, y telangjo ninafanbijo, ni y inigongjo todotdia.
					</seg>
					<seg id="b.PSA.32.4" type="verse">
						Sa y jaane yan y puenge y canaemo macat guiya guajo; ya y finetgonjo mabira para y inanglo gui tiempon maepe. Sila.
					</seg>
					<seg id="b.PSA.32.5" type="verse">
						Y isaojo junatungo jao ya y tinaelayeco ti junaatog; ya ileco: Guajo bae juconfesatñaejon y tinaelayen finatinasso as Jeova; ya jago unasie y taelayen y isaojo. Sila.
					</seg>
					<seg id="b.PSA.32.6" type="verse">
						Sa este nae umatayuyut jao y mandeboto todos gui tiempo anae mojon siña ujasoda: senmagajet anae machuchuda inetnon y janom, ti ufato guiya güiya.
					</seg>
					<seg id="b.PSA.32.7" type="verse">
						Jago y fanatugco; ya gui chinatsaga jago unadajeyo: ya nu y cantan linibre, jago unoriyayeyo.
					</seg>
					<seg id="b.PSA.32.8" type="verse">
						Junatungo jao ya jufanagüe jao ni y chalan anae jumajanao: jupagat jao nu y atadogco.
					</seg>
					<seg id="b.PSA.32.9" type="verse">
						Chamo pumarérejo yan y cabayo, pat y mula ni taya tiningoñija: na nesesita y modasa yan y freno para umantiene; yaguin taya estesija ti malago guaguato guiya jago.
					</seg>
					<seg id="b.PSA.32.10" type="verse">
						Megae na triniste para y manaelaye: lao y numaangongoco si Jeova, minaase umoriyayayegüe.
					</seg>
					<seg id="b.PSA.32.11" type="verse">
						Fanmagof as Jeova, ya infansenmagof, O jamyo manunas; ya fanagang ni y minagof, todo y manunas na corason.
					</seg>
				</div>
				<div id="b.PSA.33" type="chapter">
					<seg id="b.PSA.33.1" type="verse">
						FANMAGOF gui as Jeova jamyo manunas: sa y manunas bonito na alabansa.
					</seg>
					<seg id="b.PSA.33.2" type="verse">
						Fanmannae grasias indandane si Jeova ni atpa: cantaye güe ni alabansa nu y guitala ni y gaecuetdas dies.
					</seg>
					<seg id="b.PSA.33.3" type="verse">
						Cantaye güe ni y nuebo na canta: dandan mauleg ni y agang.
					</seg>
					<seg id="b.PSA.33.4" type="verse">
						Sa y fino Jeova tunas: ya todo y chechoña esta mafatinas ni y minagajet.
					</seg>
					<seg id="b.PSA.33.5" type="verse">
						Güiya yaña y tininas yan y juisio; ya cariño na güinaeya gui as Jeova, bula y tano.
					</seg>
					<seg id="b.PSA.33.6" type="verse">
						Pot y fino Jeova esta mafatinas y langetsija: ya pot y jajaja ni y pachotña, todo y inetnonñija.
					</seg>
					<seg id="b.PSA.33.7" type="verse">
						Güiya munadaña gui un monton y janom gui tase: güiya pumolo gui atmasén y tinadongsija.
					</seg>
					<seg id="b.PSA.33.8" type="verse">
						Manmaañao as Jeova todo y tano: manmaañao nu güiya todo mañasaga gui tano.
					</seg>
					<seg id="b.PSA.33.9" type="verse">
						Sa güiya umalog ya jumuyong: güiya manago ya sumaga fitme.
					</seg>
					<seg id="b.PSA.33.10" type="verse">
						Si Jeova munataesetbe y pinagat y nasion; ya güiya munataebale y jinaso y taotao.
					</seg>
					<seg id="b.PSA.33.11" type="verse">
						Y pinagat Jeova sumaga para taejinecog: y jinason y corasonña para todo y generasion.
					</seg>
					<seg id="b.PSA.33.12" type="verse">
						Dichoso y nasion ni si Jeova Yuusña: yan y taotao ni y jaayeg pot erensia para güiya.
					</seg>
					<seg id="b.PSA.33.13" type="verse">
						Desde y langet jaatan si Jeova: jalilie todos y famaguon Adam.
					</seg>
					<seg id="b.PSA.33.14" type="verse">
						Desde y sagaña na lugat jaatan; jaatitutuye todo y mañasaga gui jilo y tano.
					</seg>
					<seg id="b.PSA.33.15" type="verse">
						Güiya fumatinas y corasonñija todos: yan jaatitutuye todo y chechoñija.
					</seg>
					<seg id="b.PSA.33.16" type="verse">
						Y ray ti umalibre pot y dangculon inetnon sendaloña: y matatnga na taotao ti umasatba pot y dangculon minetgotña.
					</seg>
					<seg id="b.PSA.33.17" type="verse">
						Y cabayo taebale para useguro: sa güiya ti unalibre ni uno nu y dangculon jinilatña.
					</seg>
					<seg id="b.PSA.33.18" type="verse">
						Estagüeja, y atadog Jeova gui jilo y manmaañagüe güe: gui jiloñija y numanangga y minaaseña.
					</seg>
					<seg id="b.PSA.33.19" type="verse">
						Para unalibre gui finatae y antiñija: ya para unae linâlâ gui ñinalang.
					</seg>
					<seg id="b.PSA.33.20" type="verse">
						Y antita jagas jananangga si Jeova: y ayudata yan y patangta güiya.
					</seg>
					<seg id="b.PSA.33.21" type="verse">
						Pot güiya manmagof y corasonta, sa y sinantos naanña nae jagas taangocojit.
					</seg>
					<seg id="b.PSA.33.22" type="verse">
						Polo y minaasemo, O Jeova, ugaegue guiya jame, según ninangganmamame guiya jago.
					</seg>
				</div>
				<div id="b.PSA.34" type="chapter">
					<seg id="b.PSA.34.1" type="verse">
						JUBENDISE si Jeova gui todo y tiempo: y alabansaña siésiempreja sumaga gui pachotto.
					</seg>
					<seg id="b.PSA.34.2" type="verse">
						Si Jeova umalaba y antijo: man manjungog y manmanso ya ninafanmagof.
					</seg>
					<seg id="b.PSA.34.3" type="verse">
						Junadangculo si Jeova guiya guajo: ya nita tanataquilo y naanña gui un vos.
					</seg>
					<seg id="b.PSA.34.4" type="verse">
						Jualigao si Jeova ya güiya jajungogyo: ya todo y minaañaojo janalibreyo.
					</seg>
					<seg id="b.PSA.34.5" type="verse">
						Sija inatangüe ya infaninina: ya y matañija ti ufanmamajlao.
					</seg>
					<seg id="b.PSA.34.6" type="verse">
						Este y namase na taotao umagang, ya si Jeova jumungog, ya ninalibre todo gui chinatsagaña.
					</seg>
					<seg id="b.PSA.34.7" type="verse">
						Y angjet Jeova jaoriyaye sija y manmaañao nu güiya ya janalibre sija.
					</seg>
					<seg id="b.PSA.34.8" type="verse">
						Chague ya unlie na mauleg si Jeova: dichoso y taotao ni umangocogüe guiya güiya.
					</seg>
					<seg id="b.PSA.34.9" type="verse">
						Fanmaañao as Jeova, jamyo mañantosña: sa taya ufatta para y manmaañao nu güiya.
					</seg>
					<seg id="b.PSA.34.10" type="verse">
						Y mandiquique na león mannamase ya manñalang; ya y umaliligao si Jeova ti ufatta ni jafa na minauleg.
					</seg>
					<seg id="b.PSA.34.11" type="verse">
						Maela jamyo famaguon, ecungog yo: ya jufanagüe jamyo ni y minaañao as Jeova.
					</seg>
					<seg id="b.PSA.34.12" type="verse">
						Jaye enao na taotao y tumátana y linâlâ, ya yaña megae na jaane para ulie y minauleg?
					</seg>
					<seg id="b.PSA.34.13" type="verse">
						Adaje y jilamo gui taelaye, yan y labiosmo na ucuentos mandague.
					</seg>
					<seg id="b.PSA.34.14" type="verse">
						Suja gui taelaye ya fatinas y mauleg; aligao y pas ya dalalag.
					</seg>
					<seg id="b.PSA.34.15" type="verse">
						Y atadog Jeova gaegue gui jilo y manunas: ya y talangaña esta mababa pot y inagangñija.
					</seg>
					<seg id="b.PSA.34.16" type="verse">
						Y matan Jeova contra y fumatitinas y taelaye para uutut gui tano y jinasoñija.
					</seg>
					<seg id="b.PSA.34.17" type="verse">
						Managang y manunas ya si Jeova jumungog: ya todo y chinatsagañija ninafanlibre.
					</seg>
					<seg id="b.PSA.34.18" type="verse">
						Jijot esta si Jeova gui manmaque branta na corason: yan y manmañetnot na espiritu janalibre.
					</seg>
					<seg id="b.PSA.34.19" type="verse">
						Megae y pinitiñiñija y manunas: lao todo ayo si Jeova munafanlibre.
					</seg>
					<seg id="b.PSA.34.20" type="verse">
						Jaadaje todo y telangñija: ya ni uno guiya sija umayamag.
					</seg>
					<seg id="b.PSA.34.21" type="verse">
						Y tinaelaye upinino y 
						<i>
							taotao
						</i>
						 ni taelaye: ya y chumatlie y manunas ufansinentensia.
					</seg>
					<seg id="b.PSA.34.22" type="verse">
						Janalilibre si Jeova y linâlâ y tentagoña: ya taya ni uno ni umangoco güe usinentensia.
					</seg>
				</div>
				<div id="b.PSA.35" type="chapter">
					<seg id="b.PSA.35.1" type="verse">
						AGUAGUATE, O Jeova, ayo y umaguaguaguateyo; mumo yan ayo y amumumujo.
					</seg>
					<seg id="b.PSA.35.2" type="verse">
						Mantiene y patang yan guinegüe, ya tojgue para unayudayo.
					</seg>
					<seg id="b.PSA.35.3" type="verse">
						Ya chule y lansa ya patang y chalan contra ayo y pumetsisigueyo: alog ni antijo: Guajo y satbasionmo.
					</seg>
					<seg id="b.PSA.35.4" type="verse">
						Polo ya ufanmamajlao, ya ufanquinenfunde y umaliligao y antijo: polo ya ufanalo tate ya ufanmamajlao y jumajaso y taelayejo.
					</seg>
					<seg id="b.PSA.35.5" type="verse">
						Polo sija ya calang y paja gui menan y manglo: ya y angjet Jeova ufanchineneg sija.
					</seg>
					<seg id="b.PSA.35.6" type="verse">
						Polo y chalanñija ya jomjom yan palagse: ya y angjet Jeova ufanpinetsigue sija.
					</seg>
					<seg id="b.PSA.35.7" type="verse">
						Sa sin causa manatog para guajo y lagua gui joyo: ya sin causa manmanguadog joyo para y antijo.
					</seg>
					<seg id="b.PSA.35.8" type="verse">
						Polo ya ufato guiya güiya ya yinilang ni ti jatungo: polo ya y lagua ni janaaatog, ucone maesagüe: yan y jalom yinilang nae upodong güe.
					</seg>
					<seg id="b.PSA.35.9" type="verse">
						Ya umagof y antijo gui as Jeova: ya umagof gui satbasionña.
					</seg>
					<seg id="b.PSA.35.10" type="verse">
						Todo y telangjo y ilegñija: Jeova, jaye parejumo? ni unalibre y mamoble gui mas manmetgot qui güiya: magajet na y mamoble yan y mannesesitao, guinin y jachulelejguan?
					</seg>
					<seg id="b.PSA.35.11" type="verse">
						Mangajulo testigon mandague: ya jafaesenyo ni y ti jutungo.
					</seg>
					<seg id="b.PSA.35.12" type="verse">
						Manaeyo ni taelaye pot y mauleg, ya manataelaye y antijo.
					</seg>
					<seg id="b.PSA.35.13" type="verse">
						Lao guajo anae manmalango sija, magagojo y luto: junatriste y antijo yan umayunat: y tinaetaejo tumalo jalom gui pechoco.
					</seg>
					<seg id="b.PSA.35.14" type="verse">
						Mamomocat yo ya ileleco: Güiya buente y gachongjo, pat y chelujo: ya tumecon yo triste calang uno ni y umuugung pot si nanaña.
					</seg>
					<seg id="b.PSA.35.15" type="verse">
						Lao anae desgrasiaoyo, sija manmagof ya mandaña: ya y gosnamaase mandaña contra guajo ya guajo ti jutungo: sija matitegyo ya ti manbasta.
					</seg>
					<seg id="b.PSA.35.16" type="verse">
						Parejo yan y áplacha na minefea gui fandango, janachéchegcheg y nifenñija guiya guajo.
					</seg>
					<seg id="b.PSA.35.17" type="verse">
						Jeova, asta ngaean nae unatan? nalibre y antijo gui yinilangña, yan y beya y corasonjo gui león.
					</seg>
					<seg id="b.PSA.35.18" type="verse">
						Junae jao grasias gui dangculon y inetnon taotao: ya jualaba jao gui entalo linajyan taotao.
					</seg>
					<seg id="b.PSA.35.19" type="verse">
						Chamo pumopolo na ufanmamagof guiya guajo y enimigujo sin jafa? ni ayo y chumatlieyo sin causa jaachetgue yo nu y atadog.
					</seg>
					<seg id="b.PSA.35.20" type="verse">
						Sa ti manguecuentos pas: ya contra y manmanso gui tano jajajaso y finijo dinague.
					</seg>
					<seg id="b.PSA.35.21" type="verse">
						Magajet na jabababa y pachotñija contra guajo; ilegñija: Ja, ja y atadogmameja lumie.
					</seg>
					<seg id="b.PSA.35.22" type="verse">
						Unlie este, O Jeova; chamo famatquiquilo: O Jeova, chamo chachago guiya guajo.
					</seg>
					<seg id="b.PSA.35.23" type="verse">
						Jaso ya fagmata para y juisioco; junggan, para y causaco Yuusso yan y Señotto.
					</seg>
					<seg id="b.PSA.35.24" type="verse">
						Jusgayo taemanoja y tininasmo, O Jeova, Yuusso, ya chamo pumopolo na ufanmamagof guiya guajo.
					</seg>
					<seg id="b.PSA.35.25" type="verse">
						Chamo pumopolo na ujaalog gui corasonñija: Ja, taegüije manmalagojit; chamo pumopolo na ujaalog: Jita jagas tacalamot güe.
					</seg>
					<seg id="b.PSA.35.26" type="verse">
						Polo ya ufanmamajlao ya ufañatsaga ayo sija y manmagof pot y manadañujo: polo ya ufanminagago ni y minamajlao yan y disonra y munadangculo sija contra guajo.
					</seg>
					<seg id="b.PSA.35.27" type="verse">
						Polo ya ufanagang ni minagof ya ufanmagof y gumaeya y tinas na causaco: junggan, polo ya ujaalog siempre: innadangculo si Jeova, ni y yaña na memegae y tentagoña.
					</seg>
					<seg id="b.PSA.35.28" type="verse">
						Ya y jilajo usangan ni y tininasmo, yan todotdia ni y alabansamo.
					</seg>
				</div>
				<div id="b.PSA.36" type="chapter">
					<seg id="b.PSA.36.1" type="verse">
						YINEMBESTE y taelaye, ilegña gui corasonjo, taya minaañao as Yuus gui menan atadogña.
					</seg>
					<seg id="b.PSA.36.2" type="verse">
						Sa pot enao jafaande maesa güe gui atadogña, ya ti usoda y taelayeña ya umachatlie gue.
					</seg>
					<seg id="b.PSA.36.3" type="verse">
						Y finijo gui pachotña manaelaye yan finababa: basta güe ni utungo yan ufatinas y mauleg.
					</seg>
					<seg id="b.PSA.36.4" type="verse">
						Y tinaelaye jajajaso gui jilo camaña: japolo maesa güe gui un chalan ni y ti mauleg: ti jachatlie y inacacha.
					</seg>
					<seg id="b.PSA.36.5" type="verse">
						O Jeova, asta y langet y güinaeyamo; y minagajetmo inataca asta y mapagajes.
					</seg>
					<seg id="b.PSA.36.6" type="verse">
						Y tininasmo taegüije y egso Yuus; y juisiomo sija dangculoña tinadong: y taotao yan y gâgâ, jago umadadaje, O Jeova.
					</seg>
					<seg id="b.PSA.36.7" type="verse">
						Gosdangculo y balotña y güinaeyamo, O Yuus! ya y famaguon taotao ufanmagogue gui papa y anineng y papamo.
					</seg>
					<seg id="b.PSA.36.8" type="verse">
						Ufansennajong ni y minegae y guimamo: ya jago unnafanguimen ni y sadog y minagofmo.
					</seg>
					<seg id="b.PSA.36.9" type="verse">
						Sa iyajago nae gaegue y bebô y linâlâ: ya y ininamo nae infanmalie inina.
					</seg>
					<seg id="b.PSA.36.10" type="verse">
						Sisigueja y güinaeyamo para y tumungo jao; ya y tininasmo para manunas na corason.
					</seg>
					<seg id="b.PSA.36.11" type="verse">
						Chamo pumopolo ya ufato contra guajo y patas y sobetbio: ni y canae y manaelaye unasuja yo.
					</seg>
					<seg id="b.PSA.36.12" type="verse">
						Ayo nae mamodong y manmamatitinas ni y taelaye: sija manmachoneg ya ti siña ufangajulo.
					</seg>
				</div>
				<div id="b.PSA.37" type="chapter">
					<seg id="b.PSA.37.1" type="verse">
						CHAMO umestotban mamaesa jao ni y chumogüe daño, ni unguaja embidia, ni y fumatitinas y taelaye.
					</seg>
					<seg id="b.PSA.37.2" type="verse">
						Sa ufanmautut guse taegüijeja y chaguan, ya ufanmalayo taegüije y chaguan betde.
					</seg>
					<seg id="b.PSA.37.3" type="verse">
						Angocojao as Jeova, ya fatinas y mauleg: saga gui tano ya unchogüe minauleg.
					</seg>
					<seg id="b.PSA.37.4" type="verse">
						Magofjao as Jeova: ya güiya unninae ni guinagao y corasonmo.
					</seg>
					<seg id="b.PSA.37.5" type="verse">
						Bira y chalanmo para as Jeova: ya angocogüe locue, ya güiya unajuyong este.
					</seg>
					<seg id="b.PSA.37.6" type="verse">
						Ya janajanao y tininasmo taegüije y manana: ya y juisiomo taegüije y taloane.
					</seg>
					<seg id="b.PSA.37.7" type="verse">
						Quieto jao as Jeova, ya nanggagüe nu y siningon: chamo umestotban mamaesa jao ni y mumegae, gui chalanña ni y taotao ni fumatitinas y dinague.
					</seg>
					<seg id="b.PSA.37.8" type="verse">
						Basta y binibo, ya polo y linalalo; chamo umestotban mamaesa jao para unfatinas y dano.
					</seg>
					<seg id="b.PSA.37.9" type="verse">
						Sa y chumogüe dano ufanmautut: lao y numanangga si Jeova, sija ujaereda y tano.
					</seg>
					<seg id="b.PSA.37.10" type="verse">
						Ya desde este didide ti utaegüe y taelaye: magajet na jaguefjajaso y sagaña ya utaegüe güe.
					</seg>
					<seg id="b.PSA.37.11" type="verse">
						Lao y manmanso ujaereda y tano: ya ufanmagof maesa sija ni megae na pas.
					</seg>
					<seg id="b.PSA.37.12" type="verse">
						Y taelaye man jajaso dinague contra y manunas ya janachechegcheg y nifenñija guiya güiya.
					</seg>
					<seg id="b.PSA.37.13" type="verse">
						Si Jeova chumachaleg pot güiya: sa jalilie na ufato gui jaaniña.
					</seg>
					<seg id="b.PSA.37.14" type="verse">
						Y manaelaye jalagnos y espada, yan janadilog y atcosñija para uyute papa y mamoble yan y mannesesitao: para ujapuno sija y manunas gui chalan.
					</seg>
					<seg id="b.PSA.37.15" type="verse">
						Y espadañija jumalom gui corasonñijaja ya y atcosñija umayamag.
					</seg>
					<seg id="b.PSA.37.16" type="verse">
						Maulegñaja y didide gui manunas, qui y minegae gui megae na manaelaye.
					</seg>
					<seg id="b.PSA.37.17" type="verse">
						Sa y canae y manaelaye ufanmayamag: lao si Jeova jamantietene y manunas.
					</seg>
					<seg id="b.PSA.37.18" type="verse">
						Jatungo si Jeova y jaanen y manunas: ya y erensiañija usaga para taejinecog.
					</seg>
					<seg id="b.PSA.37.19" type="verse">
						Sija, ti ufanmamajlao gui taelaye na tiempo: ya y jaanen ñinalang ufanjaspog.
					</seg>
					<seg id="b.PSA.37.20" type="verse">
						Lao y manaelaye ufanmalingo: yan y enimigon Jeova ufanparejo y sebon cotdero sija: sija ufanlinachae, calang aso ufanguelinachae.
					</seg>
					<seg id="b.PSA.37.21" type="verse">
						Y manaelaye mañuñule inayao ya ti jaapapasetalo: ya y manunas guaja minaaseñija ya mannae.
					</seg>
					<seg id="b.PSA.37.22" type="verse">
						Sa ayosija y manbendise pot güiya ujaereda y tano: ya ayosija y manmatdise pot güiya ufanmautut.
					</seg>
					<seg id="b.PSA.37.23" type="verse">
						Sa y jinanao y mauleg na taotao si Jeova mumantietene; ya güiya yaña y chalanña.
					</seg>
					<seg id="b.PSA.37.24" type="verse">
						Yaguin matomba, ti uguefpodong: sa si Jeova mumantietene nu y canaeña.
					</seg>
					<seg id="b.PSA.37.25" type="verse">
						Guine patgon yo ya estayo bijo; lao tatnae julie y mauleg madingo, ni y semiyaña manegagao nengcanoñija.
					</seg>
					<seg id="b.PSA.37.26" type="verse">
						Todotdia guaja minaase yan ninaayao: ya y simiyaña para bendision.
					</seg>
					<seg id="b.PSA.37.27" type="verse">
						Suja gui taelaye, ya fatinas y mauleg; ya sumasasaga jao para taejinecog.
					</seg>
					<seg id="b.PSA.37.28" type="verse">
						Sa si Jeova yaña y juisio, ya ti jadingo y mañantosña: sija ufanmaadaje para siempre: ya y semiyan y manaelaye ufanmautut.
					</seg>
					<seg id="b.PSA.37.29" type="verse">
						Y manunas ujaereda y tano ya usaga para taejinecog gui jiloña.
					</seg>
					<seg id="b.PSA.37.30" type="verse">
						Y pachot y manunas manguecuentos minalate, ya y jilaña cumuecuentos juisio.
					</seg>
					<seg id="b.PSA.37.31" type="verse">
						Y lay y Yuusña gaegue gui corasonña, pot enao na y adengña ti usulong.
					</seg>
					<seg id="b.PSA.37.32" type="verse">
						Y taelaye jaespipia y tinas ya jaegaga para upuno.
					</seg>
					<seg id="b.PSA.37.33" type="verse">
						Si Jeova ti upinelo gue gui canaeña: ni usinentensia güe yan manjusga.
					</seg>
					<seg id="b.PSA.37.34" type="verse">
						Nangga si Jeova ya adaje y chalanña, ya güiya unninataquilo para unereda y tano: anae y manaelaye ufanmautut, jago siempre unlie.
					</seg>
					<seg id="b.PSA.37.35" type="verse">
						Guajo jagas julie y taelaye na dangculo ninasiñaña, ya janamayao güe, calang y atbot ni betde gui edaña.
					</seg>
					<seg id="b.PSA.37.36" type="verse">
						Ya jumalofan ya estagüe, na taegüe: magajet na jualigao ya tisiña masoda.
					</seg>
					<seg id="b.PSA.37.37" type="verse">
						Jaso y cabales, ya atan y tinas na taotao: sa y uttimoña ayo na taotao y pas.
					</seg>
					<seg id="b.PSA.37.38" type="verse">
						Lao y manaelaye todo manmayulang: ya y uttimon y manaelaye ufanmautut.
					</seg>
					<seg id="b.PSA.37.39" type="verse">
						Lao y satbasion y manunas gui as Jeova: güiya y minetgotñija gui tiempon y chinatsaga.
					</seg>
					<seg id="b.PSA.37.40" type="verse">
						Ya si Jeova ufaninayuda ya uninafanlibre gui manaelay: ya uninafansatba sa sija numananggagüe.
					</seg>
				</div>
				<div id="b.PSA.38" type="chapter">
					<seg id="b.PSA.38.1" type="verse">
						O Jeova, chamoyo lumalálatde nu y lalalomo, ni uncastigayo nu y binibumo.
					</seg>
					<seg id="b.PSA.38.2" type="verse">
						Sa y flechamo cheton guiya guajo: ya y canaemo macat gui jilojo.
					</seg>
					<seg id="b.PSA.38.3" type="verse">
						Taya jinemlo gui catneco pot y binibumo: ya taya pas gui telangjo pot causa y isaojo.
					</seg>
					<seg id="b.PSA.38.4" type="verse">
						Sa y tinaelayeco malofan gui jilo ilujo: sija sen macat guiya guajo taegüije y catga macat.
					</seg>
					<seg id="b.PSA.38.5" type="verse">
						Y chetnotto manmutung yan manpotlilo, pot causa y binabajo.
					</seg>
					<seg id="b.PSA.38.6" type="verse">
						Pinite yo yan gostumecon yo: todotdia jumajanaoyo yan umuugong yo.
					</seg>
					<seg id="b.PSA.38.7" type="verse">
						Sa y atayojo bula sinenggue: ya taya jinemlo gui catneco.
					</seg>
					<seg id="b.PSA.38.8" type="verse">
						Manyafaeyo yan gosmamuteyo: cumate yo pot y atboroto gui corasonjo.
					</seg>
					<seg id="b.PSA.38.9" type="verse">
						Jeova, y menamo nae gaegue todo y tinangajo: ya y inigongjo tiunaatog guiya jago.
					</seg>
					<seg id="b.PSA.38.10" type="verse">
						Y corasonjo bobongbong, y minetgotto malingo: ya y minalag y atadogjo fatta esta.
					</seg>
					<seg id="b.PSA.38.11" type="verse">
						Y gumaeya yo yan y mangachongjo manotojgue chago gui chetnotto; ya parientesso manotojgue gui chago.
					</seg>
					<seg id="b.PSA.38.12" type="verse">
						Ayosija ni y umaliligao y antijo manmaplanta laso para guajo; ya y umaliligao y dañujo manguecuentos tinaelaye: ya todotdia manmanajaso ni y finababa.
					</seg>
					<seg id="b.PSA.38.13" type="verse">
						Lao guajo, calang tanga, ti jujungog: ya guajo calang udo ni ti ubaba y pachotña.
					</seg>
					<seg id="b.PSA.38.14" type="verse">
						Magajet na guajo calang un taotao ni ti manjujungog: ya taya linalatde gui pachotña.
					</seg>
					<seg id="b.PSA.38.15" type="verse">
						Sa iya jago, O Jeova, junanangga: jago unfanope, O Jeova, Yuusso.
					</seg>
					<seg id="b.PSA.38.16" type="verse">
						Sa ileco: Chañija fanmamagof guiya guajo: anae sulong y adengjo manladangculon sija guiya guajo.
					</seg>
					<seg id="b.PSA.38.17" type="verse">
						Sa guajo cana na ugadon: ya y pinitijo gaegue siesiempre gui menajo.
					</seg>
					<seg id="b.PSA.38.18" type="verse">
						Sa bae jusangan y tinaelayeco; bae jutriste pot y isaojo.
					</seg>
					<seg id="b.PSA.38.19" type="verse">
						Sa y enimigujo manlâlâ ya manmetgot: ya mumemegaeja y chumatlieyo sin jafa.
					</seg>
					<seg id="b.PSA.38.20" type="verse">
						Ayosija locue ni y jaapapase y mauleg pot y taelaye, sija contrarionjo, sa judadalalag y mauleg.
					</seg>
					<seg id="b.PSA.38.21" type="verse">
						Chamo dumidingoyo, O Jeova: O Yuusso, chamo chachago guiya guajo.
					</seg>
					<seg id="b.PSA.38.22" type="verse">
						Laguse ya unayudayo, O Jeova y satbasionjo.
					</seg>
				</div>
				<div id="b.PSA.39" type="chapter">
					<seg id="b.PSA.39.1" type="verse">
						GUAJO ileco bae juadaje y chalanjo, para chajo umiisao pot y jilajo: bae juadaje y pachotto ni freno, anae y manaelaye mangaegue gui menajo.
					</seg>
					<seg id="b.PSA.39.2" type="verse">
						Jugueffamatquilo ya juquieto gui minauleg: ya y pinitijo manatbororota.
					</seg>
					<seg id="b.PSA.39.3" type="verse">
						Y corasonjo maepe gui sanjalomjo: anae jujajaso, y guafe mañoñonggue: ayo nae cumuentos yo yan y jilajo.
					</seg>
					<seg id="b.PSA.39.4" type="verse">
						Natungo yo, Jeova, ni uttimoco, yan y medidan y jaanijo cuanto guaja; natungoyo jafa na checayo.
					</seg>
					<seg id="b.PSA.39.5" type="verse">
						Estagüe na un atafja unnae y jaanijo; ya y sacanjo calangja taya gui menamo: sen magajet na todo y taotao taebale anae guaja mas balotña.
					</seg>
					<seg id="b.PSA.39.6" type="verse">
						Senmagajet na calang anineng jumajanao todo y taotao: senmagajet na taesetbe y atborotoñija: Sa manrecocoje y güinaja ya ti jatungo jaye y chinile.
					</seg>
					<seg id="b.PSA.39.7" type="verse">
						Ya pago, Jeova, jafa junangga? y ninanggaco gaegue guiya jago.
					</seg>
					<seg id="b.PSA.39.8" type="verse">
						Nalibre yo gui todo y tinaelayeco, chamoyo pumopolo na jumanamamajlao gui taetiningo.
					</seg>
					<seg id="b.PSA.39.9" type="verse">
						Guajo mamatquilo, ti jubaba y pachotto: sa jago fumatinas.
					</seg>
					<seg id="b.PSA.39.10" type="verse">
						Najanao guiya guajo y sinaulagmo: sa pot y tinetpen y canaemo lumachaeyo.
					</seg>
					<seg id="b.PSA.39.11" type="verse">
						Anae unnatunas y taotao nu y linalatde, pot y tinaelaye, ninalachae y bonituña taegüije y puliya: senmagajet na todo y taotao taebale.
					</seg>
					<seg id="b.PSA.39.12" type="verse">
						Jungog y tinaetaejo, O Jeova, ecungog y inagangjo: chamo famatquilo gui menan y lagojo: sa taotao tumano yo guiya jago: pago finatoyo taegüeje y mañaenajo todos.
					</seg>
					<seg id="b.PSA.39.13" type="verse">
						Poloyo ya jufañule minetgot, antes de jujanao ya ti jutalo.
					</seg>
				</div>
				<div id="b.PSA.40" type="chapter">
					<seg id="b.PSA.40.1" type="verse">
						JUNANGGA nu y siningon as Jeova; ya janaegueng maesa güe guiya guajo, ya jajungog y inagangjo.
					</seg>
					<seg id="b.PSA.40.2" type="verse">
						Ya güiya chumule yo guinin un joyo chatliion, guinin fache na tadong: ya japolo y adengjo gui jilo acho, ya janafitme y jinanaojo.
					</seg>
					<seg id="b.PSA.40.3" type="verse">
						Ya japolo gui pachotto canta na mannuebo, junggan, y alabansa gui Yuusta. Megae lumie ya manmaañao, ya ufanangoco as Jeova.
					</seg>
					<seg id="b.PSA.40.4" type="verse">
						Dichoso y taotao ni jaangoco gui as Jeova: ya ti jaaatan y mansobetbio ni y manabag manmalag y mandague.
					</seg>
					<seg id="b.PSA.40.5" type="verse">
						Megae O Jeova, y ninamanmanmo ni unfatinas: yan y jinasomo para jame; ti siña maaregla sija gui menamo: yaguin guajo judeclara ya jusangang sija, tisiña matufong sa gosmegae.
					</seg>
					<seg id="b.PSA.40.6" type="verse">
						Y inefresen ninae ti yamo: y talangajo jagasja unbaba: inefresen sinenggue ya y ninae pot y isao, ti jagasja ungagao.
					</seg>
					<seg id="b.PSA.40.7" type="verse">
						Ayo nae ileco: Estagüe na matoyo: gui finalulon y leblo nae esta matugue pot guajo.
					</seg>
					<seg id="b.PSA.40.8" type="verse">
						Yajo para jufatinas y minalagomo, O Yuusso: magajet na y laymo gaegue gui jalom corasonjo.
					</seg>
					<seg id="b.PSA.40.9" type="verse">
						Guajo jagas jusangan y tininas gui jalom y dangculo na inetnon taotao: estagüe, na ti junaquiequeto y labiosso, O Jeova, jago tumungo.
					</seg>
					<seg id="b.PSA.40.10" type="verse">
						Ti junaatog y tininasmo gui jalom corasonjo; y minagajetmo yan satbasionmo jagas jusangan: ti jupune y minaasemo yan y minaulegmo gui dangculon inetnon taotao.
					</seg>
					<seg id="b.PSA.40.11" type="verse">
						Jago, O Jeova, chamo dumitietietene y minaasemo para guajo: sa y minaasemo yan y minagajetmo juadadaje yo para taejinecog.
					</seg>
					<seg id="b.PSA.40.12" type="verse">
						Sa gaegue gui oriyajo y tinaelaye asta ti tufungon: jajiguef yo y tinaelayeco sija, ya ti siña juatan julo; megaeña mas que y gapotulo gui ilujo, ya y corasonjo yafae esta.
					</seg>
					<seg id="b.PSA.40.13" type="verse">
						Malagojao, O Jeova, unnalibreyo: O Jeova, laguse para unayudayo.
					</seg>
					<seg id="b.PSA.40.14" type="verse">
						Polo ya ufanmamajlao ya ufaninestotba ayo y umaliligao y antijo para uyulang: polo ya ufanalo tate ya ufanmamajlao, ni y yañija y munataelaye yo.
					</seg>
					<seg id="b.PSA.40.15" type="verse">
						Polo ya ufanlapoble sija, pot y minamajlaoñija, ni y umaalog ni guajo: Ja, ja.
					</seg>
					<seg id="b.PSA.40.16" type="verse">
						Polo ya ufanmagof ya ufansemagof ni jago, todo y umaliligao jao: ya polo ya siesiempreja ujaalog, y gumaeya y satbasionmo: Ladangculo Jeova.
					</seg>
					<seg id="b.PSA.40.17" type="verse">
						Ya guajo pobleyo ya nesesitaoyo; lao si Jeova jajajasoyo. Jago y umayuyudayo yan y munalibre yo: O Yuusso, chamo atrasasao.
					</seg>
				</div>
				<div id="b.PSA.41" type="chapter">
					<seg id="b.PSA.41.1" type="verse">
						DICHOSO ayo y maase ni y mamoble; sa y jaanen y tinaelaye nae, si Jeova ulinibre.
					</seg>
					<seg id="b.PSA.41.2" type="verse">
						Si Jeova uinadajegüe, yan umantiene güe lâlâ; ya güiya udichoso gui tano; ya tiuenentrega güe gui minalago y enemiguña.
					</seg>
					<seg id="b.PSA.41.3" type="verse">
						Si Jeova uinayuda güe jilo camaña ni y pinitiña; unfatinas todo y camaña anae malango.
					</seg>
					<seg id="b.PSA.41.4" type="verse">
						Guajo ilegco: Jeova gaease nu guajo: najomlo y antijo; sa umisaoyo contra jago.
					</seg>
					<seg id="b.PSA.41.5" type="verse">
						y enemigujo jasangan y taelaye contra guajo ilegñija: Ngaean umatae, ya ufalingo y naanña?
					</seg>
					<seg id="b.PSA.41.6" type="verse">
						Anae mato para uliiyo, jasangan y taebale; y corasonña nae mandaña y tinaelaye pot güiyaja; anae jumanao juyong jasangan ayo.
					</seg>
					<seg id="b.PSA.41.7" type="verse">
						Todo y chumatliiyo manañangon entre sija contra guajo; contra guajo nae majaso y tinaelayeco.
					</seg>
					<seg id="b.PSA.41.8" type="verse">
						Ti mauleg na chetnot, ilegñija, sumaga guiya güiya; sa anae umason gui cama ti siña ninacajulo talo.
					</seg>
					<seg id="b.PSA.41.9" type="verse">
						Ya ayo y güinaeyaco nae juangocoyo, güiya y cumano y najo pan, jajatsa y dedegoña contra guajo.
					</seg>
					<seg id="b.PSA.41.10" type="verse">
						Lao jago Jeova, gaease nu guajo, ya unacajuloyo, para juapase sija.
					</seg>
					<seg id="b.PSA.41.11" type="verse">
						Pot este jutungo, na unmagof guiya guajo, sa y enemigujo ti ujagana yo.
					</seg>
					<seg id="b.PSA.41.12" type="verse">
						Ya guajo, gui quinabalesso unmantieneyo; ya unpoloyo gui menamo para taejinecog.
					</seg>
					<seg id="b.PSA.41.13" type="verse">
						Bendesido si Jeova ni y Yuus Israel, ni y taejinecog, yan taejinecog. Amen, Amen.
					</seg>
				</div>
				<div id="b.PSA.42" type="chapter">
					<seg id="b.PSA.42.1" type="verse">
						TAEGÜIJE y benabo ni y guija, ni y malago ni y minilalag y janom: taegüijeja locue y antijo sumospípiros pot jago, O Yuus.
					</seg>
					<seg id="b.PSA.42.2" type="verse">
						Y antijo majo pot si Yuus, pot y lalâlâ na Yuus; ngaean nae jufato, ya juanog gui menan Yuus?
					</seg>
					<seg id="b.PSA.42.3" type="verse">
						Y lagojo guinin nengcanojo, jaane yan puenge, ya todo y jaane ilegñiñijaja nu guajo: Manggue y Yuusmo?
					</seg>
					<seg id="b.PSA.42.4" type="verse">
						Anae jujaso estesija, machuda juyong y antijo guiya guajo, anae manmalofan y linajyan taotao, maposyo, ya jucone sija asta y guimayuus; yan y minagof, yan y tinina; un linajyan na umadadaje y guipot na jaane.
					</seg>
					<seg id="b.PSA.42.5" type="verse">
						Jafa na dumilogjao, O antijo? yan jafa na estotbajao gui jinalomjo? Nangga jao si Yuus, sa guajo bae jutuna güe pot y ayudo gui menaña.
					</seg>
					<seg id="b.PSA.42.6" type="verse">
						Yuusso, y antijo esta dumilog gui jinalomjo; pot enao na jujajasojao desde y tano guiya Jordan, yan Hermonitas, desde y egso Misar.
					</seg>
					<seg id="b.PSA.42.7" type="verse">
						Un tinadong, jaagang y otro tinadong, pot palangpang y janommo sija: todo y napomo, yan y langatmo, manmalofan gui jilojo.
					</seg>
					<seg id="b.PSA.42.8" type="verse">
						Jatago si Jeova y minaaseña gui jaane, ya y puenge y cantaña guiya guajo, ya y tinaetae para y Yuus a linâlâjo.
					</seg>
					<seg id="b.PSA.42.9" type="verse">
						Jualog as Yuus, y achojo: Jafa na malefajao nu guajo? Jafa mina na tristeyo pot y chiniguit y enemigo?
					</seg>
					<seg id="b.PSA.42.10" type="verse">
						Parejoja yan y espada gui telangjo, y enemigujo mamofeayo, anae ilegñija cada jaane nu guajo: Mano nae gaegue y Yuusmo?
					</seg>
					<seg id="b.PSA.42.11" type="verse">
						Jafa na dumilog jao, O antijo? yan jafa na, estotbajao gui jinalomjo? Nangga si Yuus, sa bae jutuna güe, ni y ayuda nu y matajo, yan y Yuusso.
					</seg>
				</div>
				<div id="b.PSA.43" type="chapter">
					<seg id="b.PSA.43.1" type="verse">
						JUSGAYO, O Yuus, ya unsangan y mumujo contra y nasion ni y ti manjonggue: O coneyo gui manmandadague, yan y manaelaye na taotao.
					</seg>
					<seg id="b.PSA.43.2" type="verse">
						Sa jago Yuus y ninasiñajo; jafa na unrechasa? ya fafa mina tristeyo pot y chiniguit y enemigo?
					</seg>
					<seg id="b.PSA.43.3" type="verse">
						O tago y mananamo, yan y minagajetmo; ya uesgaejonyo: ya uchuleyo asta y santos na egsomo, yan y tabetnaculumo.
					</seg>
					<seg id="b.PSA.43.4" type="verse">
						Sa bae jujalom gui attat Yuus, y as Yuus nae gaegue y dangculon minagofjo; Ja jutuna jao yan y atpa, O Yuus, Yuusso.
					</seg>
					<seg id="b.PSA.43.5" type="verse">
						Jafa na dumilog jao, O antijo? yan jafa na estotba jao gui jinalomjo? Nangga si Yuus; sa bae jutuna güe, ni y inayuda nu y matajo, yan y Yuusso.
					</seg>
				</div>
				<div id="b.PSA.44" type="chapter">
					<seg id="b.PSA.44.1" type="verse">
						JAME injingog ni y talanganmame, O Yuus, na jasanganejam y tantanmane, ni y finatinasmo gui tiemponñija, gui antiguo na tiempo.
					</seg>
					<seg id="b.PSA.44.2" type="verse">
						Nu y canaemoja unyute y nasion, ya unpolo sija; unnafantriste y taotao sija, ya unnafanjanao.
					</seg>
					<seg id="b.PSA.44.3" type="verse">
						Sa ti inchile y tano pot espadanñija para iyonñija, ni ti unnafanlibre pot y canaeñija; lao y agapa na canaemo yan y canaemo, yan y minalag y matamo, sa unguaeya sija.
					</seg>
					<seg id="b.PSA.44.4" type="verse">
						Jago y Rayjo, O Yuus: fanago linibre para si Jacob.
					</seg>
					<seg id="b.PSA.44.5" type="verse">
						Pot jago na inyite papa y enemigonmame: pot y naanmo, na ingacha y mangajulo contra jame.
					</seg>
					<seg id="b.PSA.44.6" type="verse">
						Sa ti juangocoyo ni y flechaco, ni y espadajo ti ulibreyo.
					</seg>
					<seg id="b.PSA.44.7" type="verse">
						Sa jago umadadajejam gui enemigonmame; ya y chumatliijam unnafanmamajlao.
					</seg>
					<seg id="b.PSA.44.8" type="verse">
						Ya gui as Yuus tatunanmaesa jit todot dia; ya para taejinecog, intina y naanmo.
					</seg>
					<seg id="b.PSA.44.9" type="verse">
						Lao pago unyute jam, ya unnafanmamajlaojam; ya ti jumanaojao yan y inetnon sendalonmame.
					</seg>
					<seg id="b.PSA.44.10" type="verse">
						Unbirajam tate guinin y enemigonmame; ya ayo sija y chumatliijam, manmañaque para sija namaesa.
					</seg>
					<seg id="b.PSA.44.11" type="verse">
						Unpolojam taegüije y quinilo ni y para umacano; ya janafanmachalaponjam gui entalo y nasion.
					</seg>
					<seg id="b.PSA.44.12" type="verse">
						Unbende y taotaomo pot taya; ya ti mumegae y güinajamo pot y balenñija.
					</seg>
					<seg id="b.PSA.44.13" type="verse">
						Unnafanmamajlaojam ni y tiguangmame; pot y manmanmofefea, yan manmanbotlelea ni y mangaegue gui oriyanmame.
					</seg>
					<seg id="b.PSA.44.14" type="verse">
						Unnafanmafa y sinanganjam gui entalo y nasion, pot y yinengyong y ilonñija gui entalo y taotao sija.
					</seg>
					<seg id="b.PSA.44.15" type="verse">
						Y desenrajo gaegueja gui menajo todot dia; ya y minamajlao y matajo jatampe yo.
					</seg>
					<seg id="b.PSA.44.16" type="verse">
						Sa y inagang ayo y numanamamajlao, yan y chumatfino contra si Yuus; pot y enemigo yan y taotao ni y maneemog.
					</seg>
					<seg id="b.PSA.44.17" type="verse">
						Todo este manmato guiya jame; lao ti manmalelefajam nu jago, ni ti manmatinasjam mandague ni y tratumo.
					</seg>
					<seg id="b.PSA.44.18" type="verse">
						Y corasonmame ti inbira tate; ni y pinecatmame ti sumuja gui chalanmo.
					</seg>
					<seg id="b.PSA.44.19" type="verse">
						Masqueseaja unyamagjam gui sagan y jacal sija, ya untampejam ni y aninen y finatae.
					</seg>
					<seg id="b.PSA.44.20" type="verse">
						Yanguin manmalefajam ni y naan Yuusmame, ya inestira y canaemame pot y otro Yuus;
					</seg>
					<seg id="b.PSA.44.21" type="verse">
						Ada ti ualigaojam si Yuus? Sa jatungoja y secreton y corason.
					</seg>
					<seg id="b.PSA.44.22" type="verse">
						Junggan, pot y jago manmapunojam todo y inanaco y jaane; manmatufongjam taegüije y quinilo ni y para umapuno.
					</seg>
					<seg id="b.PSA.44.23" type="verse">
						Fagmata, jafajao na mamaego, Señot? Cajulo, chamojam yumuyute para siempre.
					</seg>
					<seg id="b.PSA.44.24" type="verse">
						Pot jafa nae unnaatog y matamo, ya malefajao ni y pinitenmame yan y chiniguitmame.
					</seg>
					<seg id="b.PSA.44.25" type="verse">
						Y antenmame esta dumilog gui petbos; ya y tiyanmame cheton papa gui tano.
					</seg>
					<seg id="b.PSA.44.26" type="verse">
						Cajulo ya unayudajam, ya unnafanlibrejam gui minaasemo.
					</seg>
				</div>
				<div id="b.PSA.45" type="chapter">
					<seg id="b.PSA.45.1" type="verse">
						Y corasonjo machúchuda nu y mauleg na güinaja; jusangan ayo sija y para y ray; y jilajo, calang y pluman y chadeg mangue.
					</seg>
					<seg id="b.PSA.45.2" type="verse">
						Guefpaguñajao qui y famaguon y taotao sija: y grasia machúchuda jalom gui labiosmo; enaomina binendisejao as Yuus, para taejinecog.
					</seg>
					<seg id="b.PSA.45.3" type="verse">
						Gode y espadamo gui cháchagamo, O gosbalente jao, yan y langetmo yan y minagasmo.
					</seg>
					<seg id="b.PSA.45.4" type="verse">
						Ya y minagasmo sigue di mumegae, sa pot y minagajet, yan y minanso, yan tininas: ya y agapa na canaemo unfinanagüe ni y mannamaañao na güinaja.
					</seg>
					<seg id="b.PSA.45.5" type="verse">
						Y flechamo manacadedog; mamodong y taotao gui papamo; sija gaegue gui corason y enemigon y ray.
					</seg>
					<seg id="b.PSA.45.6" type="verse">
						Y tronumo taejinecog, yan taejinecog, O Yuus: y bariyan y raenomo, tunas na bariya.
					</seg>
					<seg id="b.PSA.45.7" type="verse">
						Unguaeya y tininas, ya unchatlie y tinaelaye; enaomina si Yuus ni y Yuusmo, pinalaejao ni y lañan minagof, mas qui y mangachongmo.
					</seg>
					<seg id="b.PSA.45.8" type="verse">
						Todo y magagumo mamaopao ni y mira, yan y chaguan na jajatot, yan y casia; 
						<i>
							manjuyong
						</i>
						 gui palasyon matfit, anae guinatbon musica manamagofjao.
					</seg>
					<seg id="b.PSA.45.9" type="verse">
						Y jaga sija y ray, mangaegue gui entalo y manonrada na famalaoanmo; ya y rayna matátachong gui agapamo yan y magaguña y oron Ofir.
					</seg>
					<seg id="b.PSA.45.10" type="verse">
						Jungog O jaga, jaso ya tecon y talangamo; ya unmalefa ni y mañataotaomo, yan y guima tatamo.
					</seg>
					<seg id="b.PSA.45.11" type="verse">
						Ya ugosmalago y ray ni y bonitamo; sa güiya y Señotmo yanguin unadora güe.
					</seg>
					<seg id="b.PSA.45.12" type="verse">
						Ya y jagan Tiro yan y ninae ugaegue güije; asta y manrico gui entalo y taotao unmagaogao ni y fabotmo.
					</seg>
					<seg id="b.PSA.45.13" type="verse">
						Y jagan y ray, gui palasyo gosbonita güe: y magaguña maadotna ni y oro.
					</seg>
					<seg id="b.PSA.45.14" type="verse">
						Macone guato gui as ray, yan y magaguña ni y mabotda: y bitgen sija mangachongña ni y tumattitiye, sija unquinenie guato.
					</seg>
					<seg id="b.PSA.45.15" type="verse">
						Sija machulilie guato yan minagof yan alegria: ufanjalom gui palasyon y ray.
					</seg>
					<seg id="b.PSA.45.16" type="verse">
						Gui lugat si tatamo, y ugaegae y famaguonmo; unnafanprinsipe gui todo y tano.
					</seg>
					<seg id="b.PSA.45.17" type="verse">
						Guajo junamajaso y naanmo gui todo y generasion sija: enaomina y taotao sija mannaejao grasias para taejinecog yan taejinecog.
					</seg>
				</div>
				<div id="b.PSA.46" type="chapter">
					<seg id="b.PSA.46.1" type="verse">
						SI Yuus, güiya y guinegüeta yan y minetgotta, enseguidas manayuda gui chinatsaga.
					</seg>
					<seg id="b.PSA.46.2" type="verse">
						Enaomina mungajit manmaañao, achogaja ucalamten y tano, yan y egso umachule asta y talo gui tase sija;
					</seg>
					<seg id="b.PSA.46.3" type="verse">
						Achogaja manapangpang y janom ya chatsaga; achogaja umayeyengyong y egso sija, pot causa y minatatgaña. Sila.
					</seg>
					<seg id="b.PSA.46.4" type="verse">
						Ayogüeja y sadog yan y minilalagña sija janamamagof y siuda Yuus; y santos na sagan y tabetnaculo guiya Gueftaquilo.
					</seg>
					<seg id="b.PSA.46.5" type="verse">
						Si Yuus gaegue gui entaloña; ti ucalamten; si Yuus uinayuda y ininan y egaan.
					</seg>
					<seg id="b.PSA.46.6" type="verse">
						Manlalalo y nasion sija, ya mangalamten y raeno sija; umagang, ya maderite y tano.
					</seg>
					<seg id="b.PSA.46.7" type="verse">
						Manjijita yan y Señot y inetnon sendalo. Y Yuus Jacob, güiya y guinegüeta. Sila.
					</seg>
					<seg id="b.PSA.46.8" type="verse">
						Maela ya inlie y checho Jeova; Jafa na yinilang jafatinas gui jilo tano?
					</seg>
					<seg id="b.PSA.46.9" type="verse">
						Güiya munabasta y guera, asta y uttimon y tano; jayulang y atcos, ya jautut y lansa; güiya sumonggue y caretan guera gui guafe.
					</seg>
					<seg id="b.PSA.46.10" type="verse">
						Quieto, ya untungo na guajo si Yuus: jutaquilo gui entalo y nasion sija, jutaquilo gui tano.
					</seg>
					<seg id="b.PSA.46.11" type="verse">
						Manjijita yan y Señot y inetnon sendalo. Y Yuus Jacob, güiya y guinegüeta. Sila.
					</seg>
				</div>
				<div id="b.PSA.47" type="chapter">
					<seg id="b.PSA.47.1" type="verse">
						NAFAMAGPAG y canaemiyo todo jamya na taotao; agang si Yuus ni y inagang guinana.
					</seg>
					<seg id="b.PSA.47.2" type="verse">
						Sa si Jeova sentaquilo yan namaañao; Güiya mas dangculo na ray gui jilo todo y tano.
					</seg>
					<seg id="b.PSA.47.3" type="verse">
						Güiya ugana todo y taotao ya upolo gui papata; yan y nasion sija gui papa adengta.
					</seg>
					<seg id="b.PSA.47.4" type="verse">
						Güiya umayig y erensiata ni y para jita: y minagas gui as Jacob ni y güinaeyaña. Sila.
					</seg>
					<seg id="b.PSA.47.5" type="verse">
						Si Yuus mapos julo yan y inagang, si Jeova yan y sonidon y trompeta.
					</seg>
					<seg id="b.PSA.47.6" type="verse">
						Fanganta tinina sija para si Yuus; fanganta tinina sija; fanganta tinina sija para y rayta, fanganta tinina sija.
					</seg>
					<seg id="b.PSA.47.7" type="verse">
						Sa si Yuus güiya ray todo y tano: fanganta y tinina sija, yan y tiningo.
					</seg>
					<seg id="b.PSA.47.8" type="verse">
						Si Yuus mangobiebietna gui jilo y nasion sija; si Yuus matatachong gui tronon y sinantosña.
					</seg>
					<seg id="b.PSA.47.9" type="verse">
						Sa y prinsipen y taotao sija mandaña ufantaotao y Yuus Abraham; sa y patang y tano, iyon Yuus: Güiya y sentaquilo.
					</seg>
				</div>
				<div id="b.PSA.48" type="chapter">
					<seg id="b.PSA.48.1" type="verse">
						DANGCULO si Yuus, ya para umagueftuna, gui siuda y Yuusta, gui egso y sinantosña.
					</seg>
					<seg id="b.PSA.48.2" type="verse">
						Bonito na sagayan, y minagof todo gui tano, y egso Sion gui sumanlago na banda, siuda y dangculo na ray.
					</seg>
					<seg id="b.PSA.48.3" type="verse">
						Si Yuus esta matungo gui jalom y palasyoña, na para y guinegüe.
					</seg>
					<seg id="b.PSA.48.4" type="verse">
						Sa estagüe y ray sija na mandaña, manmalofan ya mandadañaja.
					</seg>
					<seg id="b.PSA.48.5" type="verse">
						Manmalie, ya luego ninafanmanman; ninafañatsaga, ya maninalulula manjanao.
					</seg>
					<seg id="b.PSA.48.6" type="verse">
						Y mayengyong gumote sija güije; yan y pinite taegüije y palaoan yan para ufañago.
					</seg>
					<seg id="b.PSA.48.7" type="verse">
						Jago yumamag y batcon Tarsis, ni y manglo sancatan.
					</seg>
					<seg id="b.PSA.48.8" type="verse">
						Jaftaemanoja y jiningogmame, taegüijeja liniimame gui siuda y Señot y inetnon sendalo; gui siuda y Yuusmame: si Yuus plumanta para taejinecog. Sila.
					</seg>
					<seg id="b.PSA.48.9" type="verse">
						Injaso y güinaeyamo, O Yuus, gui talo gui templomo.
					</seg>
					<seg id="b.PSA.48.10" type="verse">
						Jaftaemanoja y naanmo, O Yuus, taegüijeja y tininamo asta y uttimon y tano: y agapa na canaemo, bula ni y tininas.
					</seg>
					<seg id="b.PSA.48.11" type="verse">
						Namagof y egso Sion, yan sija jagan Juda ufanmagof; pot y jinisgamo sija.
					</seg>
					<seg id="b.PSA.48.12" type="verse">
						Famocat gui Sion, ya unjanagüe y oriyaña; ya untufong y tore güije.
					</seg>
					<seg id="b.PSA.48.13" type="verse">
						Matca y colatña ni y munaseguguro, ya injaso y palasyoña; para usiña jamyo insangane y generasion ni y mamamaela.
					</seg>
					<seg id="b.PSA.48.14" type="verse">
						Sa este na Yuus, y Yuusta para taejinecog, yan taejinecog: güiya uesgaejonjit, asta y finataeta.
					</seg>
				</div>
				<div id="b.PSA.49" type="chapter">
					<seg id="b.PSA.49.1" type="verse">
						JINGOG este todo jamyo ni y taotao; ecungog jamyo todos ni y mañasaga. gui tano:
					</seg>
					<seg id="b.PSA.49.2" type="verse">
						Jamyo todo mandaña, y managpapa, y managquilo, y manrico, yan y mamoble.
					</seg>
					<seg id="b.PSA.49.3" type="verse">
						Y pachotto usangan y minalate; ya y jinason y corasonjo y tiningo.
					</seg>
					<seg id="b.PSA.49.4" type="verse">
						Bae juecungog y parabola; ya jubaba y jemjom sinanganjo gui atpa.
					</seg>
					<seg id="b.PSA.49.5" type="verse">
						Sajafa na maañaoyo gui jaanen y tinaelaye, anae y tinaelayen y dedegoco jaoriyayayeyo?
					</seg>
					<seg id="b.PSA.49.6" type="verse">
						Ayo y umangongoco sija ni y güinajañija, yan jatunanmaesaja ni y minegae y riniconñija;
					</seg>
					<seg id="b.PSA.49.7" type="verse">
						Taya guiya sija siña umapasiye y cheluña, ni unae si Yuus ni y rumescata güe;
					</seg>
					<seg id="b.PSA.49.8" type="verse">
						(Sa y ninálibre y antinñija, dangculo presiuña, ya para upolu para siempre.)
					</seg>
					<seg id="b.PSA.49.9" type="verse">
						Para ulâlâ asta y taejinecog, ya ti ulie minitong.
					</seg>
					<seg id="b.PSA.49.10" type="verse">
						Sa jalie na y manmalate na taotao sija manmamataeja, y manaejinaso yan y manbababa, manmalingo, ya japolo y güinajañija para y palo.
					</seg>
					<seg id="b.PSA.49.11" type="verse">
						Y jinason y sumanjalomñija, na y guimañija usaga para taejinecog, ya y anae mañasaga na lugat para y todo generasion sija; ya jafanaan y tanoñija, ni y naanñijaja.
					</seg>
					<seg id="b.PSA.49.12" type="verse">
						Lao y taotao ti sumaga gui onraña, parejoja yan y gâgâ na matae.
					</seg>
					<seg id="b.PSA.49.13" type="verse">
						Este y jinanaoñiñija, y binabanñiñijaja; ya anae esta manmapos, manmagof y taotao nu y sinanganñija. Sila.
					</seg>
					<seg id="b.PSA.49.14" type="verse">
						Sija ufanquinano gui naftan parejoja yan y manadan quinilo y finatae upinasto sija; ya y manunas mangaeninasiña gui jiloñija gui egaan; ya y boninituñija, para ulachae gui jalom naftan, sa taya sagaña.
					</seg>
					<seg id="b.PSA.49.15" type="verse">
						Lao si Yuus unalibre y antijo gui ninasiñan y naftan; sa uresibeyo. Sila.
					</seg>
					<seg id="b.PSA.49.16" type="verse">
						Chamo maaañao, yanguin guaja taotao urico; yanguin y güinaja, y guimaña mumémegae;
					</seg>
					<seg id="b.PSA.49.17" type="verse">
						Sa yanguin matae, taya uchule; y güinajaña, ti udinalalaggüe.
					</seg>
					<seg id="b.PSA.49.18" type="verse">
						Achogaja anae lalâlâ, dichoso y antiña; sa matutunajao ni y taotao sija, yanguin unfamauleg mamaesajao.
					</seg>
					<seg id="b.PSA.49.19" type="verse">
						Ujanao para y generasion tataña; ti ufanmanlie manana.
					</seg>
					<seg id="b.PSA.49.20" type="verse">
						Y taotao ni y maoonra, ya ti matungo; parejoja yan y gâgâ ni y umatae.
					</seg>
				</div>
				<div id="b.PSA.50" type="chapter">
					<seg id="b.PSA.50.1" type="verse">
						SI Yuus, junggan, si Yuus, si Jeova sumangan, ya jaagang y tano desde y quinajulo y atdao asta y tumunogña papa güije.
					</seg>
					<seg id="b.PSA.50.2" type="verse">
						Y sumanjiyong Sion, gosbonito, sí Yuus umiina.
					</seg>
					<seg id="b.PSA.50.3" type="verse">
						Y Yuusta ufato, ya ti ufamatquilo: y guafe ufanlinachae gui menaña, ya uguaja dangculon pinagyo gui oriyaña.
					</seg>
					<seg id="b.PSA.50.4" type="verse">
						uagang gui taquilo na langet yan y tano, para ujusga y taotaoña.
					</seg>
					<seg id="b.PSA.50.5" type="verse">
						Nafandaña y mañantos guiya guajo; ayo sija y fumatinas y tratujo pot y inefrese.
					</seg>
					<seg id="b.PSA.50.6" type="verse">
						Y langet udineclara y tininasña: sa si Yuus güiyaja y jues. Sila.
					</seg>
					<seg id="b.PSA.50.7" type="verse">
						Jingog, O taotaojo, ya jusangan; O Israel, ya bae jusangan testimonio contra jago: guajo si Yuus, ni si Yuusmo.
					</seg>
					<seg id="b.PSA.50.8" type="verse">
						Ti julalatde jao pot y inefresimo, ya y inefresimo sinenggue, para todo y jaane gui menajo.
					</seg>
					<seg id="b.PSA.50.9" type="verse">
						Sa ti jufangone nubiyo gui guimamo, ni laje na chiba gui quelatmo.
					</seg>
					<seg id="b.PSA.50.10" type="verse">
						Sa todo y gâgâ gui jalom tano, gâjo, yan y gâgâ sija gui jilo y mit na sabana.
					</seg>
					<seg id="b.PSA.50.11" type="verse">
						Sa jutungo todo y pajaro gui jalom tano; y manmachaleg na gâgâ sija gui jalomtano; todo gâjo.
					</seg>
					<seg id="b.PSA.50.12" type="verse">
						Yanguin ñalangyo, ti jusanganejao; sa iyoco y tano, yan y sinajguanña.
					</seg>
					<seg id="b.PSA.50.13" type="verse">
						Juchoco catnen nubiyo, pat jugui. men jâgâ chiba?
					</seg>
					<seg id="b.PSA.50.14" type="verse">
						Nae si Yuus inefresen grasia; ya unapase y promesamo gui Gueftaquilo.
					</seg>
					<seg id="b.PSA.50.15" type="verse">
						Ya unagangyo gui jaanen y chinatsaga: junalibrejao, ya siempre unonrayo.
					</seg>
					<seg id="b.PSA.50.16" type="verse">
						Lao ilegña si Yuus ni y manaelaye; Jafa unfatinas para undeclara y tina. gojo, pat jagas unchule y tratujo gui pachotmo?
					</seg>
					<seg id="b.PSA.50.17" type="verse">
						Sa jago unchatlie y finanagüe, ya unyute y sinanganjo gui tatemo.
					</seg>
					<seg id="b.PSA.50.18" type="verse">
						Anae unlie y saque, undalalag güe; yan jagas gaepattejao yan y manábale.
					</seg>
					<seg id="b.PSA.50.19" type="verse">
						Sa unnasetbe y pachotmo gui tae laye, ya y jilamo fumatitinas ocodon dinague.
					</seg>
					<seg id="b.PSA.50.20" type="verse">
						Matátachongjao, ya cumuecuentosjao contra y chelumo; undesonra y lajin nanamo.
					</seg>
					<seg id="b.PSA.50.21" type="verse">
						Estesija finatinasmo, lao mamatquiquilojayo: jinasomo na parejojitja: lao bae julalatdejao, ya jupolo tinaelayemo sija gui menan matamo.
					</seg>
					<seg id="b.PSA.50.22" type="verse">
						Pago jaso este, jamyo ni y manmalefa as Yuus; na noseaja jusisi jamyo ya jufapidasos, ya taya unalibre.
					</seg>
					<seg id="b.PSA.50.23" type="verse">
						Y numaeyo inefresen tinina, jaonrayo; ya ayo y munatutunas y sinanganña, jufanue ni y satbasion Yuus.
					</seg>
				</div>
				<div id="b.PSA.51" type="chapter">
					<seg id="b.PSA.51.1" type="verse">
						GAEASE nu guajo, O Yuus, jaftaemanoja y minauleg güinaeyamo, jaftaemanoja y minegae y minaasemo; fuñas y tinaelayeco.
					</seg>
					<seg id="b.PSA.51.2" type="verse">
						Gosfagaseyo todo ni y tinaelayeco, ya unnagasgasyo ni y isaojo.
					</seg>
					<seg id="b.PSA.51.3" type="verse">
						Sa jutungoja y tinaelayeco: ya y isaojo gaegueja siempre gui menajo.
					</seg>
					<seg id="b.PSA.51.4" type="verse">
						Sa contra jago, jagoja, juisagüe, ya jufatinas y daño gui menan matamo: para utunas yanguin cumuentosjao, ya utaefatta yanguin manjusgajao.
					</seg>
					<seg id="b.PSA.51.5" type="verse">
						Estagüeja, na mafatinasyo gui tinaelaye, yan y isao nae si nanajo mumapotguenaejonyo.
					</seg>
					<seg id="b.PSA.51.6" type="verse">
						Estagüeja, na unguaeya y magajet guiya jalolom; ya y umatog na lugat nae unnatungoyo ni y tiningo.
					</seg>
					<seg id="b.PSA.51.7" type="verse">
						Nagasgasyo ni hisopo, ya jumuyong gasgas: fagaseyo ya jumuyong apacaña, qui y niebe.
					</seg>
					<seg id="b.PSA.51.8" type="verse">
						Nafanjungogyo minagof yan y alegria para ufanmagof y telangjo ni y unyamag.
					</seg>
					<seg id="b.PSA.51.9" type="verse">
						Naatog y matamo gui isaojo; ya unfunas todo y inechongjo.
					</seg>
					<seg id="b.PSA.51.10" type="verse">
						Fatinas gui sumanjalomjo y gasgas na corason, O Yuus; ya unnanuebo y tinas na espiritu gui sumanjalomjo.
					</seg>
					<seg id="b.PSA.51.11" type="verse">
						Chamo yumuyuteyo gui menamo; yan chamo chumuchule y santos na Espiritumo guiya guajo.
					</seg>
					<seg id="b.PSA.51.12" type="verse">
						Natalo mague guiya guajo y minagof y satbasionmo: ya unmantieneyo ni y libre na Espiritumo.
					</seg>
					<seg id="b.PSA.51.13" type="verse">
						Ayo nae jufanagüe y manaelaye ni y chalanmo: ya y maniisao ufanmañotsot guiya jago.
					</seg>
					<seg id="b.PSA.51.14" type="verse">
						Nalibreyo gui isao gui jâgâ, O Yuus, jago Yuus y satbasinojo; ya y jilajo ucanta agang ni y tininasmo.
					</seg>
					<seg id="b.PSA.51.15" type="verse">
						O Jeova, baba y labiosso: ya y pachotto ufamanue ni y matunamo.
					</seg>
					<seg id="b.PSA.51.16" type="verse">
						Sa ti yamo inefrese para junaejao; ti magofjao ni y inefresen sinenggue.
					</seg>
					<seg id="b.PSA.51.17" type="verse">
						Y inefrese para si Yuus, manmayamag na espiritu: y mayamag yan y pinite na corason, O Yuus, jago siempre ti undespresia.
					</seg>
					<seg id="b.PSA.51.18" type="verse">
						Fatinas mauleg, ni y minauleg minagofmo, guiya Sion; fatinas y quelat Jerusalem.
					</seg>
					<seg id="b.PSA.51.19" type="verse">
						Ayo nae unmagof ni y inefresen tininas, y inefresen sinenggue yan y cabales na inefresen sinenggue: Ayo nae unmaofrese nubiyo gui attatmo.
					</seg>
				</div>
				<div id="b.PSA.52" type="chapter">
					<seg id="b.PSA.52.1" type="verse">
						JAFA na tunanmaesajao gui inacacha, O matatnga na taotao? y minaasen Yuus sumasagaja cada jaane siempre.
					</seg>
					<seg id="b.PSA.52.2" type="verse">
						Y jilamo fumatitinas ocodon y taelaye: parejo yan y malagtos na inabajan batbas, machochoeho dinague.
					</seg>
					<seg id="b.PSA.52.3" type="verse">
						Unguaeyaña y daño mas qui y mauleg; yan y mandague, mas qui cumuentos ni y tininas. Sila.
					</seg>
					<seg id="b.PSA.52.4" type="verse">
						Unguaeya todo y mannanataelaye na sinangan: O, dacon na jula.
					</seg>
					<seg id="b.PSA.52.5" type="verse">
						Si Yuus unyinilang locue para taejinecog; unquinene, ya unjinala juyong gui guimamo magago; ya unjinale juyong gui tano y lalâlâ. Sila.
					</seg>
					<seg id="b.PSA.52.6" type="verse">
						Ya umalie ni y manunas; ya umaañao, ya umachatchatgue, 
						<i>
							ilegñija:
						</i>
					</seg>
					<seg id="b.PSA.52.7" type="verse">
						Estagüe, yuje na taotao y ti japolo si Yuus para minetgotña: lao jaangoco güe ni y manadan güinajaña, ya janametgot güe ni y tinaelayeña.
					</seg>
					<seg id="b.PSA.52.8" type="verse">
						Lao guajo, parejoyo yan y betde na troncon oliba gui jalom guimayuus; juangongocoyo ni y minaase Yuus para taejinecog, yan taejinecog.
					</seg>
					<seg id="b.PSA.52.9" type="verse">
						Junaejao grasias, para taejinecog, sa unfatinas este; ya junangga y naanmo, sa este mauleg; gui menan y mañantosmo.
					</seg>
				</div>
				<div id="b.PSA.53" type="chapter">
					<seg id="b.PSA.53.1" type="verse">
						ILEGÑA y taetiningo gui corasonña: Taya Yuus. Manpotlilo sija, mafatinas y chatliion na tinaelaye; taya ni uno ni fumatitinas mauleg.
					</seg>
					<seg id="b.PSA.53.2" type="verse">
						Si Yuus gui langet tumalag pápapa y famaguon taotao sija; para ulie cao guaja gaetiningo, ni y umaliligao si Yuus.
					</seg>
					<seg id="b.PSA.53.3" type="verse">
						Todos sija manalo tate; ya manjuyong potlilo sija; taya ni uno ni fumatitinas y mauleg, aje, taya ni uno.
					</seg>
					<seg id="b.PSA.53.4" type="verse">
						Taya tiningoñija ni chumogüe inechong? ni y macano y taotaojo sija, taegüije yan mañochocho pan: ya ti maagang si Yuus.
					</seg>
					<seg id="b.PSA.53.5" type="verse">
						Mangosmanmaañao sija gui anae taya minaañao: sa si Yuus janafanmachapon adisapatta y telang ayo y tumotojgue contra jago; jago jagas unnafanmamajlao, sa si Yuus manrenechasa sija.
					</seg>
					<seg id="b.PSA.53.6" type="verse">
						O, na y satbasion Israel mojon ujuyong guiya Sion! anae si Yuus janatalo y quinautiba y taotaoña; ayo nae umagof si Jacob, yan ufanmagof y Israel.
					</seg>
				</div>
				<div id="b.PSA.54" type="chapter">
					<seg id="b.PSA.54.1" type="verse">
						SATBAYO, O Yuus, pot y naanmo, ya unjusgayo pot y minetgotmo.
					</seg>
					<seg id="b.PSA.54.2" type="verse">
						Jungog y tinaetaejo, O Yuus; ecungog y sinangan y pachotto.
					</seg>
					<seg id="b.PSA.54.3" type="verse">
						Sa y taotao juyong sija mangajulo contra guajo, yan y taotao ni y fijon y minatatgañija maaliligao y antijo; sija jagasja ti japopolo si Yuus gui menanñija. Sila.
					</seg>
					<seg id="b.PSA.54.4" type="verse">
						Estagüe na si Yuus umayuyudayo; si Jeova mañisija yan ayo y mumantietene y antijo.
					</seg>
					<seg id="b.PSA.54.5" type="verse">
						Güiya uapase taelaye y enemigujo sija; yulang sija gui minagajetmo.
					</seg>
					<seg id="b.PSA.54.6" type="verse">
						Sa inefresijo ni y minalagojo bae junaejao; bae jualaba y naanmo, O Jeova, sa mauleg.
					</seg>
					<seg id="b.PSA.54.7" type="verse">
						Sa güiya munalibreyo todo gui chinatsaga: sa y atadogjo jagasja jalie y minalagojo contra y enemigujo.
					</seg>
				</div>
				<div id="b.PSA.55" type="chapter">
					<seg id="b.PSA.55.1" type="verse">
						JUNGOG y tinaetaejo, O Yuus: ya chamo umaatog maesa jao gui guinagaojo.
					</seg>
					<seg id="b.PSA.55.2" type="verse">
						Atituyeyo, ya opeyo: sa inestotbayo gui trinistieco, ya umugongyo;
					</seg>
					<seg id="b.PSA.55.3" type="verse">
						Sa pot y inagang y enemigo: sa pot y chiniguit y manaelaye; sa mayute y tinaelaye gui jilojo, ya pot y biniboñija, na machatliiyo, japetsigueyo.
					</seg>
					<seg id="b.PSA.55.4" type="verse">
						Y corasonjo gospute gui sumanjalomjo: yan y minaañao y finatae podong gui jilojo.
					</seg>
					<seg id="b.PSA.55.5" type="verse">
						Minaañao yan linaolao, manmato guiya guajo; y linijan ñumoñoyo.
					</seg>
					<seg id="b.PSA.55.6" type="verse">
						Ya ilegco: O mojon yanguin gaepapayo, taegüije y paluma! ayo nae jugupo chago, ya judescansa.
					</seg>
					<seg id="b.PSA.55.7" type="verse">
						Estagüe, ayo nae jujanao chago, ya jusaga gui jalomtano. Sila.
					</seg>
					<seg id="b.PSA.55.8" type="verse">
						Mojon bae jualula malag y guinegüe, guinin y duron manglo yan y pinagyo.
					</seg>
					<seg id="b.PSA.55.9" type="verse">
						Yulang, O Jeova, ya ipe y jilañija; sa jagasja julie y fijom na manaelaye, ya y manmanpotfifia gui siuda.
					</seg>
					<seg id="b.PSA.55.10" type="verse">
						Jaane yan puenge manjajanao gui sumanjilo y quelatña: inechong yan inacacha mangaegue gui entaloña.
					</seg>
					<seg id="b.PSA.55.11" type="verse">
						Manaelaye mangaegue gui entaloña; chiniguit yan dinague ti usuja gui chalanña.
					</seg>
					<seg id="b.PSA.55.12" type="verse">
						Sa ti y enemigo lumalatdeyo; ayo nae siña jusungon; ni ti ayo y chumatliiyo ni y munadangculo güe contra guajo: ayo nae junaatog maesayo guiya güiya.
					</seg>
					<seg id="b.PSA.55.13" type="verse">
						Lao jagoja, un taotao, ni y parejujo, yan y gachongjo, yan y senjuguflie na amigujo.
					</seg>
					<seg id="b.PSA.55.14" type="verse">
						Sa y mamis na inangoco manasangane jam y jinasonmame; ya tafanmamocat yan linajyan taotao gui guimayuus.
					</seg>
					<seg id="b.PSA.55.15" type="verse">
						Polo sija ya derepente ufanchinile ni y finatae: polosija ya ufansinetta papa manlalâlâ guiya sasalaguan; sa guaja y manaelaye gui sagañija yan y sanjalomñija.
					</seg>
					<seg id="b.PSA.55.16" type="verse">
						Lao guajo, bae juagang si Yuus; ya si Jeova usatbayo.
					</seg>
					<seg id="b.PSA.55.17" type="verse">
						Pupuenge, ogaan, yan taloane, jufanjaso ya juagang duro, ya güiya ujungog y inaganjo.
					</seg>
					<seg id="b.PSA.55.18" type="verse">
						Güiya jagasja munalibre y antijo qui pas, guinin y guera ni y comontrayo: sa megae pumotfifia yo.
					</seg>
					<seg id="b.PSA.55.19" type="verse">
						Si Yuus ufaninjingog, ya ufaninepe sija; asta ayo y mañasaga desde y apmam na tiempo. Sila. Ti taotao sija ni siempre jatulaeca, ya ti manmaañao as Yuus.
					</seg>
					<seg id="b.PSA.55.20" type="verse">
						Jaestira mona y canaeña contra ayo sija ni y manpas guiya güiya: jayulang y tratuña.
					</seg>
					<seg id="b.PSA.55.21" type="verse">
						Y sinangan y pachotña palagseña qui y mantica, lao guera gui jalom corasonña; y sinanganña mananana qui y laña; lao puro ayo sija espada in malagnos.
					</seg>
					<seg id="b.PSA.55.22" type="verse">
						Polo y catgamo gui as Jeova, ya güiya uminantiene; sa taya nae jasotta y manunas ya umanacalamten.
					</seg>
					<seg id="b.PSA.55.23" type="verse">
						Lao jago, O Yuus, ufansinetta sija papa gui joyon finatae; sa y manmejgá, yan manfáfababa na taotao sija, ti ufanlâlâ ni lamita gui jaaniñija; lao guajo juangocoyo nu jago.
					</seg>
				</div>
				<div id="b.PSA.56" type="chapter">
					<seg id="b.PSA.56.1" type="verse">
						GAEASE nu guajo, O Yuus; sa y taotao malago na ujapañotyo; mumumo todot dia, ya jachichiguityo.
					</seg>
					<seg id="b.PSA.56.2" type="verse">
						Todot dia y enemigujo manmalago na ujapañotyo; sa megae mamumujo ya mansobetbio.
					</seg>
					<seg id="b.PSA.56.3" type="verse">
						Jafaja na tiempo nae maañaoyo, juangocojayo guiya jago.
					</seg>
					<seg id="b.PSA.56.4" type="verse">
						Gui as Yuus jualaba y finoña; gui as Yuus nae jagasja jupolo y inangococo, ti maañaoyo; jafa ufatinas y catne guiya guajo?
					</seg>
					<seg id="b.PSA.56.5" type="verse">
						Todot dia mabira y sinanganjo; sa todo y jinasoñija contra guajo para tinaelaye.
					</seg>
					<seg id="b.PSA.56.6" type="verse">
						Mandaña ya manatog maesasija; ya magueguesatituye y pinecatjo, anae jagas mananangga sija y antijo.
					</seg>
					<seg id="b.PSA.56.7" type="verse">
						Ufanescapa nu y tinaelaye? gui binibo nae unyute papa y taotao sija, O Yuus.
					</seg>
					<seg id="b.PSA.56.8" type="verse">
						Jago sumangan y jinanaojo; polo gui jalom boteyamo y lagojo: manaegüe sija gui leblomo?
					</seg>
					<seg id="b.PSA.56.9" type="verse">
						Ayo nae, ujabira sija tate y enemigujo y jaane nae juagangjao; este jutungo, na si Yuus para guajo.
					</seg>
					<seg id="b.PSA.56.10" type="verse">
						Gui as Yuus jualaba y finoña: gui as Jeova jualaba y finona.
					</seg>
					<seg id="b.PSA.56.11" type="verse">
						Gui as Yuus nae jagasja jupolo y inangococo; ya siempre ti jumaañao; jafa y taotao ufatinas guiya guajo?
					</seg>
					<seg id="b.PSA.56.12" type="verse">
						Y promesamo gaegue guiya guajo, O Yuus: ya juapasejao siempre ni y inefresen grasias.
					</seg>
					<seg id="b.PSA.56.13" type="verse">
						Sa jagasja unnalibre y antijo gui finatae; ti siempre unnalibre y adengjo an podong? para jufamocat gui menan Yuus gui candet y manlálâlâ.
					</seg>
				</div>
				<div id="b.PSA.57" type="chapter">
					<seg id="b.PSA.57.1" type="verse">
						GAEASE nu guajo, O Yuus, gaease nu guajo; sa y antijo guinegüe güe guiya jago: magajet, y anineng y papamo ugogüeyo asta qui manmalofan y chinatsaga.
					</seg>
					<seg id="b.PSA.57.2" type="verse">
						Bae juagang si Yuus Gueftaquilo; si Yuus ni y jafatinas todo y güinaja para guajo.
					</seg>
					<seg id="b.PSA.57.3" type="verse">
						Ufanago guinin y langet ya unalibreyo; anae jalalatde ayo y malago pumañotyo. Sila. Si Yuus utago y minaaseña yan y minagajetña.
					</seg>
					<seg id="b.PSA.57.4" type="verse">
						Y antijo gaegue gui entalo y león sija: ya umaasonyo gui entalo ayo sija y minañila guafe, junggan, yan y lalajin taotao sija ni y nifenñija y lansa sija, yan flecha sija, ya y jilañija malagtos na espada.
					</seg>
					<seg id="b.PSA.57.5" type="verse">
						Nadangculojao gui jilo y langet, O Yuus; polo y inenramo todo gui sanjilo tano.
					</seg>
					<seg id="b.PSA.57.6" type="verse">
						Jagas mamatinas laso, para y pinecatto; y antijo tumecon papa; jagas manmaguadog joyo gui menajo; ya sija mamodong maesaja gui taloloja. Sila.
					</seg>
					<seg id="b.PSA.57.7" type="verse">
						Y corasonjo, esta meton, O Yuus, y corasonjo esta meton; bae jucanta, magajetja, jucanta alabansa sija.
					</seg>
					<seg id="b.PSA.57.8" type="verse">
						Fagmata, inenrajo; fagmata, guitala yan atpa; guajoja na maesa magmatayo taftaf.
					</seg>
					<seg id="b.PSA.57.9" type="verse">
						Bae junaetjao grasias, O Jeova, gui entalo y taotao sija; jucantayejao alabansa sija gui entalo y nasion sija.
					</seg>
					<seg id="b.PSA.57.10" type="verse">
						Sa asta y langet, dangculo y minaasemo, yan asta y mapagajes y minagajetmo.
					</seg>
					<seg id="b.PSA.57.11" type="verse">
						Nadangculojao gui jilo y langet, O Yuus; polo y minalagmo todo gui sanjilo y tano.
					</seg>
				</div>
				<div id="b.PSA.58" type="chapter">
					<seg id="b.PSA.58.1" type="verse">
						MAGAJET na jamyo manudo, 
						<i>
							anae debe de
						</i>
						 unfanguentos jamyo tininas? manmanjujusga jamyo tunas, O jamyo, ni y lalajin taotao sija?
					</seg>
					<seg id="b.PSA.58.2" type="verse">
						Magajet, na y jalom corason nae manmachochocho jamyo tinaelaye; intajlang gui canaenmiyo y tinaelaye gui tano.
					</seg>
					<seg id="b.PSA.58.3" type="verse">
						Y manaelaye, manaotao juyong desde y jalom tuyan: enseguidas qui manmafañago, manabag manguecuentos ni y mandague.
					</seg>
					<seg id="b.PSA.58.4" type="verse">
						Y binenoñija, parejo yan y binenon y culebbla: sija parejo yan y tangan y serpiente, ni y jajuchum talangaña;
					</seg>
					<seg id="b.PSA.58.5" type="verse">
						Ya ti jaecungog y inagang y encantador, ni y gosfaye manencanta.
					</seg>
					<seg id="b.PSA.58.6" type="verse">
						Yamag y nifenñija gui jalom pachotñija, O Yuus: yamag juyong y dangculo na nifen y patgon leon, O Jeova.
					</seg>
					<seg id="b.PSA.58.7" type="verse">
						Polo ya ufanmadirite taegüije y janom ni y malalagoja gui iyoña: anae jaachechetgüe y flechaña, polo ya calang manutut.
					</seg>
					<seg id="b.PSA.58.8" type="verse">
						Polo ya utaegüije y acaleja ni y madirite ya umalofan: taegüije y taetiempo na mañagon palaoan, ni y ti guinin lumilie y atdao.
					</seg>
					<seg id="b.PSA.58.9" type="verse">
						Antes di usiente y lauyanmiyo y 
						<i>
							guafen y
						</i>
						 tituca, uchule sija ya unajanao, nu y remulinon manglo, ayo manbetde taegüije mansinenggue,
					</seg>
					<seg id="b.PSA.58.10" type="verse">
						Y manunas ufanmagof yanguin jalilie y inemog; ufagase y adengña gui jâgâ y taelaye.
					</seg>
					<seg id="b.PSA.58.11" type="verse">
						Para ualog y taotao: Magajet na guaja apasñija y manunas: magajet guaja si Yuus ni y manjujusga gui tano.
					</seg>
				</div>
				<div id="b.PSA.59" type="chapter">
					<seg id="b.PSA.59.1" type="verse">
						NALIBREYO gui enemigujo sija, O Yuusso; polo yo gui jilo guinin ayosija ni y mangajujulo contra guajo.
					</seg>
					<seg id="b.PSA.59.2" type="verse">
						Nalibreyo gui chumogüe y tinaelaye, ya satbayo gui manmejga na taotao sija.
					</seg>
					<seg id="b.PSA.59.3" type="verse">
						Sa, estagüe, na mananangga y antijo: y manmetgot mandaña contra guajo; ti pot y tinaelayeco, ni ti pot y isaojo, O Jeova.
					</seg>
					<seg id="b.PSA.59.4" type="verse">
						Manmalago ya japrepara sija, sin y linachijo; fagmata, ya unayudayo, ya unlie.
					</seg>
					<seg id="b.PSA.59.5" type="verse">
						Jago Jeova, Yuus y inetnon sendalo, si Yuus Israel; fagmata ya unbisita todo y nasion sija; chamo gagaease ni y manaelaye. Sila.
					</seg>
					<seg id="b.PSA.59.6" type="verse">
						Manalo guato yan pupuenge: ya manboruruca taegüije y galago, ya malilicucue y siuda.
					</seg>
					<seg id="b.PSA.59.7" type="verse">
						Liija, sa mannutugap juyong guinin y pachotñija: espada sija guaja gui jalom labiosñija; jaye, ilegñiñija, cao jajungog?
					</seg>
					<seg id="b.PSA.59.8" type="verse">
						Lao jago, O Jeova, siempre unchatgue sija; siempre unmofea todo y nasion.
					</seg>
					<seg id="b.PSA.59.9" type="verse">
						O minetgotto, junanangga jao; sa si Yuus y guimajo lumijing.
					</seg>
					<seg id="b.PSA.59.10" type="verse">
						Si Yuusso nu y minaaseña, ugaegue gui menajo: si Yuus unaliiyo y minalagojo, gui jilo y enemigujo sija.
					</seg>
					<seg id="b.PSA.59.11" type="verse">
						Chamo pumupuno sija, sa trabia ti manmalelefa y taotaojo; chalapon sija pot y ninasiñamo; ya unchule sija papa, O Jeova, patangmame.
					</seg>
					<seg id="b.PSA.59.12" type="verse">
						Pot y isao y pachotñija, yan pot y sinangan y labiosñija, polo ya ufanmacone, pot y sobetbioñija: yan pot y matdision, yan manmandadague ni y sinanganñija.
					</seg>
					<seg id="b.PSA.59.13" type="verse">
						Lachae sija ni y binibumo, lachae sija, para sija ti ufangaegue talo: ya ujatungo na si Yuus mangobiebietna gui as Jacob, asta y uttimon y tano. Sila.
					</seg>
					<seg id="b.PSA.59.14" type="verse">
						Ya an pupuenge, polo ya ufanalo guato, ya unfanboruca taegüije y galago ya umalilicue y siuda.
					</seg>
					<seg id="b.PSA.59.15" type="verse">
						Nafanjajanao julo yan papa, ya ufanmanaliligao nañija; ya usaga todo puenge yanguin ti manjaspog.
					</seg>
					<seg id="b.PSA.59.16" type="verse">
						Lao guajo, jucanta ni y ninasiñamo; magajet, na jucanta agang ni y minaasemo yan ogaan; sa guinin jago y guimajo lumijing, yan y guinegüeco gui jaanen chinatsagaco.
					</seg>
					<seg id="b.PSA.59.17" type="verse">
						Jago, O minetgotjo, jucantaye y alabansa sija; sa si Yuus y guimajo lumijing, yan y Yuus y minaasejo.
					</seg>
				</div>
				<div id="b.PSA.60" type="chapter">
					<seg id="b.PSA.60.1" type="verse">
						O Yuus, jago yumutejam, jago gumapotjam papa; guinin lalalojao; O, natalojam guato.
					</seg>
					<seg id="b.PSA.60.2" type="verse">
						Jago jagasja munamayengyong y tano; jago yumulang; nafanjomlo y yinilangña sija, sa manmayeyengyong.
					</seg>
					<seg id="b.PSA.60.3" type="verse">
						Unfanue y taotaomo sija ni y manmajetog na güinaja; unnafanguimenjam ni y binon na matulalaejon.
					</seg>
					<seg id="b.PSA.60.4" type="verse">
						Unnae ayo sija ni y manmaañao nu jago, un bandera para ujatsa pot y minagajet. Sila.
					</seg>
					<seg id="b.PSA.60.5" type="verse">
						Sa para ufanlibre y güinaeyamo; satba ni y agapa na canaemo, yan opejam.
					</seg>
					<seg id="b.PSA.60.6" type="verse">
						Si Yuus sumangan y sinantosña; siempre jumagof; ya siempre judibide iya Siquem, ya jumide y bayen Sucot.
					</seg>
					<seg id="b.PSA.60.7" type="verse">
						Iyoco Galaad, ya iyoco Manases: Efraim y guinegüe y ilujo; Juda y baston minagasso.
					</seg>
					<seg id="b.PSA.60.8" type="verse">
						Moab, y palanggana para jufagagaseyo; y jilo Edom nae juyute y sapatosso: Filistia, agangjao pot guajo.
					</seg>
					<seg id="b.PSA.60.9" type="verse">
						Jaye uchinileyo guato gui fitme na siuda? jaye uesgaejonyo guato Edom?
					</seg>
					<seg id="b.PSA.60.10" type="verse">
						Mungajao, O Yuus, ni y guinin yumutejam? yan jago, O Yuus, ti jumanao yan y inetnon sendalonmame.
					</seg>
					<seg id="b.PSA.60.11" type="verse">
						Naejam inayuda contra y contrario gui chinatsaga; sa taebale y inayudan taotao.
					</seg>
					<seg id="b.PSA.60.12" type="verse">
						Guinin as Yuus nae infatinas y minatatnga; sa güiyaja ni ugacha papa y contrarionmame.
					</seg>
				</div>
				<div id="b.PSA.61" type="chapter">
					<seg id="b.PSA.61.1" type="verse">
						JUNGOG y inaganjo, O Yuus; atituye y tinaetaejo.
					</seg>
					<seg id="b.PSA.61.2" type="verse">
						Desde y uttimon y tano juagang jao, anae taeninasiña y corasonjo: chalaneyo asta y acho ni y mas taquilo qui guajo.
					</seg>
					<seg id="b.PSA.61.3" type="verse">
						Sa jago guinin y guinegüeco, yan y guiman lumijing guinin y enemigo.
					</seg>
					<seg id="b.PSA.61.4" type="verse">
						Jusaga gui jalom y tabetnaculumo para taejinecog: ya jugogüeyo gui tinampen y papamo. Sila.
					</seg>
					<seg id="b.PSA.61.5" type="verse">
						Sa jago O Yuus guinin jumungog y promesajo; jago guinin numaeyo ni y erensian ayo sija y manmaañao ni y naanmo.
					</seg>
					<seg id="b.PSA.61.6" type="verse">
						Jago munaanaco y jaanin y ray; y sacanña taegüije y megae na generasion sija.
					</seg>
					<seg id="b.PSA.61.7" type="verse">
						Usaga gui menan Yuus para taejinecog: O, nalisto y güinaeya yan y minagajet, para ufanadaje güe.
					</seg>
					<seg id="b.PSA.61.8" type="verse">
						Pot este jucantaye y naanmo para taejinecog, para jufatinas y prinimetijo cada jaane.
					</seg>
				</div>
				<div id="b.PSA.62" type="chapter">
					<seg id="b.PSA.62.1" type="verse">
						Y antijo janananggaja si Yuus; sa guinin güiya nae mamaela y satbasionjo.
					</seg>
					<seg id="b.PSA.62.2" type="verse">
						Güiyaja y achojo yan y satbasionjo, güiya y torejo taquilo: ya ti megae jumanacalamten.
					</seg>
					<seg id="b.PSA.62.3" type="verse">
						Asta ngaen nae intigong contra unoja taotao? todos jamyo infanmapuno; taegüije y padet ni y cumba, yan taegüije y matomba na colat.
					</seg>
					<seg id="b.PSA.62.4" type="verse">
						Manafaesenja gui entaloñija na umayute papa gui ninasiñaña: manmagof ni y dinague sija: manmanbendidise ni y pachotñija, lao manmanmatdidise qui sumanjalomñija.
					</seg>
					<seg id="b.PSA.62.5" type="verse">
						Si Yuus nanggajao, O antijo; sa guinin güiya y ninanggaco.
					</seg>
					<seg id="b.PSA.62.6" type="verse">
						Güiyaja y achojo yan y satbasionjo; güiya y torejo taquilo, ya ti jumanacalamten.
					</seg>
					<seg id="b.PSA.62.7" type="verse">
						Gui as Yuus nae gaegue y satbasionjo yan y minalagjo; y acho y minetgotjo yan y guinegüeco mangaegue gui as Yuus.
					</seg>
					<seg id="b.PSA.62.8" type="verse">
						Angoco gue todo y tiempo, jamyo ni y taotao sija; chuda y corasonmiyo gui menaña: si Yuus y guinegüe para jita. Sila.
					</seg>
					<seg id="b.PSA.62.9" type="verse">
						Seguro todo y taotao sija ni y umitde condisioñija manjinaja; ya y managquilo condisioñija, un dinague; yanguin manmapolo gui balansa, todos manñajlalangña qui y jinaja.
					</seg>
					<seg id="b.PSA.62.10" type="verse">
						Chamo umangongoco jao gui inamot, yan chamo na gagaebale y sinaque: yanguin y güinaja manlalamegae; chamo pumópolo y corasonmo guiya sija.
					</seg>
					<seg id="b.PSA.62.11" type="verse">
						Guinin jasangan si Yuus un biaje; ya dos biaje jagasja jujungog este; na y ninasiña iyon Yuus.
					</seg>
					<seg id="b.PSA.62.12" type="verse">
						Sa iyomoja locue Jeova y minaase: sa unapapaseja cada taotao jaftaemano y chechonâ.
					</seg>
				</div>
				<div id="b.PSA.63" type="chapter">
					<seg id="b.PSA.63.1" type="verse">
						O Yuus, jago y Yuusso; taftaf jualigao jao; y antijo majo pot jago, y catneco majalang nu jago, gui anglo an majo na tano, anae taya janom;
					</seg>
					<seg id="b.PSA.63.2" type="verse">
						Taegüije juatan jao gui templo para julie y ninasiñamo yan y minlagmo.
					</seg>
					<seg id="b.PSA.63.3" type="verse">
						Sa y mauleg güinaeyamo maulegña qui y linâlâ; y labiosso ualabajao.
					</seg>
					<seg id="b.PSA.63.4" type="verse">
						Taegüine jubendise jao gui linâlâjo; ya jujatsa julo y canaejo ni y naanmo.
					</seg>
					<seg id="b.PSA.63.5" type="verse">
						Y antijo ujaspog taegüije y ujaspog ni y titanos an montica; ya y pachotjo ualabajao yan y minagof y labiosso.
					</seg>
					<seg id="b.PSA.63.6" type="verse">
						Yanguin jujaso jao gui jilo camajo; ya y jinasoco nu jago gui ora nae bumebelayo an puenge.
					</seg>
					<seg id="b.PSA.63.7" type="verse">
						Sa jago guinin umayudayo; enaomina y anineng y papamo nae jumagof.
					</seg>
					<seg id="b.PSA.63.8" type="verse">
						Y antijo dangculo na tinatitiye jao: y agapa na canaemo mumantieteneyo.
					</seg>
					<seg id="b.PSA.63.9" type="verse">
						Lao ayo sija y umaliligao y antijo, para umayulang, sija ufanjanao para y mas tadong na joyo gui tano.
					</seg>
					<seg id="b.PSA.63.10" type="verse">
						Ufanmaentrega gui jinilat y espada; sija ugüinaja para y sora sija.
					</seg>
					<seg id="b.PSA.63.11" type="verse">
						Lao y ray umagof gui as Yuus; ya todo y manmanjula pot güiya unfanmagof: sa y pachot ayo sija y manmandadague ufanmajuchom.
					</seg>
				</div>
				<div id="b.PSA.64" type="chapter">
					<seg id="b.PSA.64.1" type="verse">
						JUNGOG y inagangjo, O Yuus, gui quejaco: adaje y linâlâjo ni y minaañaoña ni y enemigo.
					</seg>
					<seg id="b.PSA.64.2" type="verse">
						Naatogyo gui secreto na pinagat y manaelaye; yan y inatborota ni y chumogüe y taelaye.
					</seg>
					<seg id="b.PSA.64.3" type="verse">
						Ni y janafanmalagtos y jilañija taegüije y espada, yan janafanapunta y flechañija, ni manmalaet na sinangan.
					</seg>
					<seg id="b.PSA.64.4" type="verse">
						Para ujaflecha gui secreto y cabales; ya derepente manflecha güe, ya ti maañao.
					</seg>
					<seg id="b.PSA.64.5" type="verse">
						Janafanfitmeja sija gui na jinasuye taelaye: manmanafaesen para ujananaplinanta y laso; ya ilegñija: Jaye ufanlinie?
					</seg>
					<seg id="b.PSA.64.6" type="verse">
						Manmanaliligao ni y tinaelaye; ilegñija na tacumple guse y inaligaota: cada uno guiya sija manacjalom jinasonñija yan corasonñija manadong.
					</seg>
					<seg id="b.PSA.64.7" type="verse">
						Lao si Yuus flumecha sija, ya enseguidas ninafanlamen nu y flecha.
					</seg>
					<seg id="b.PSA.64.8" type="verse">
						Ya taegüije ninafanmatompo; y jilañija contra sija; ya todo y lumie sija ujayengyong y ilonñija.
					</seg>
					<seg id="b.PSA.64.9" type="verse">
						Ya todo y taotao sija ufanmaañao; ya ujasangan y checho Yuus: sa ujaguesjaso y finatinasña.
					</seg>
					<seg id="b.PSA.64.10" type="verse">
						Y manunas ufanmagof sija gui as Jeova, ya ujaangoco nu güiya; yan todo y manunas na corason, ufanmalag.
					</seg>
				</div>
				<div id="b.PSA.65" type="chapter">
					<seg id="b.PSA.65.1" type="verse">
						Y tinina unanangga jao guiya Sion, O Yuus; iya jago nae umapase y promesa.
					</seg>
					<seg id="b.PSA.65.2" type="verse">
						O jago ni y jumungog y utinaetae, todo y catne ufanmato guiya jago.
					</seg>
					<seg id="b.PSA.65.3" type="verse">
						Jaganayo y tinaelaye sija; lao y isaomame, jago umasie.
					</seg>
					<seg id="b.PSA.65.4" type="verse">
						Dichoso y taotao ni y unayeg, ya unnaguaguato guiya jago, para usaga gui sagamo: manjaspogjam ni y minauleg y guimamo, asta y santos na lugat gui templomo.
					</seg>
					<seg id="b.PSA.65.5" type="verse">
						Pot y namaañao na güinaja nae unopejam gui tininas; O Yuus y satbasionmame; jago y ninangga gui uttimon puntan tano todo, yan asta todo ayo sija y manlachago, ni y mangaegue gui jilo y tase.
					</seg>
					<seg id="b.PSA.65.6" type="verse">
						Ayo y pot ninasiñaña japlanta seguro y egso, madudog ni y ninasiñaña;
					</seg>
					<seg id="b.PSA.65.7" type="verse">
						Ni y janaquieto y palañgpang y tase sija, y palangpang y napoñija yan 
						<i>
							janafanbasta
						</i>
						 managuaguat y taotao sija.
					</seg>
					<seg id="b.PSA.65.8" type="verse">
						Ya ayo sija ni y mañasaga gui uttimon tano, manmaañao ni señatmo: unnamagof y jumuyong y egaan yan y pupuenge.
					</seg>
					<seg id="b.PSA.65.9" type="verse">
						Jago bumisita y tano yan unriega; unnagosrico; y sadog Yuus bula janom: unnafanmauleg y maies para sija yanguin esta unnalisto y tano taegüije.
					</seg>
					<seg id="b.PSA.65.10" type="verse">
						Unnafangosbula janom y sutcoñija: unnafitme a pujañija güije; ya unnamañaña ni y ichan; ya unbendise y sinisoñija.
					</seg>
					<seg id="b.PSA.65.11" type="verse">
						Uncorona y sacan sija ni y minaulegmo; ya y finaposmo manutujo y mantica.
					</seg>
					<seg id="b.PSA.65.12" type="verse">
						Manutujo gui jilo y pastaje sija gui desierto: ya y mandiquique na sabana madudog ni y minagof.
					</seg>
					<seg id="b.PSA.65.13" type="verse">
						Y pastaje sija manminagago ni y manadan gâgâ; y baye sija locue mantinampe ni y maies; manesalao ni y minagofñija, ya mangacanta locue.
					</seg>
				</div>
				<div id="b.PSA.66" type="chapter">
					<seg id="b.PSA.66.1" type="verse">
						FATINAS y minagof na inagang gui as Yuus todo y tano.
					</seg>
					<seg id="b.PSA.66.2" type="verse">
						Canta y minagof gui naanña: namalag y tininaña.
					</seg>
					<seg id="b.PSA.66.3" type="verse">
						Alog as Yuus: jafa na manámaañao y chechomo: pot y dinangculon y ninasiñamo uninaseja y contrarionmo papa.
					</seg>
					<seg id="b.PSA.66.4" type="verse">
						Todo y tano umadodorajao yan macantatayejao: yan macantataye y naanmo. Sila.
					</seg>
					<seg id="b.PSA.66.5" type="verse">
						Maela ya inlie y checho Yuus: na ninámaañao y chechoña gui jilo y famaguon y taotao.
					</seg>
					<seg id="b.PSA.66.6" type="verse">
						Jatolaeca y tase y anglo na tano: ya japocacate y sadog: ya ayo nae manmagofjam nu güiya.
					</seg>
					<seg id="b.PSA.66.7" type="verse">
						Güiya jagobiebietna ni y minetgotña para taejinecog: y atadogña pumupulan y nasion sija: ya munga y managuaguat na ujajatsa sija. Sila.
					</seg>
					<seg id="b.PSA.66.8" type="verse">
						Fanmanbendise ni y Yuusta jamyo ni y taotao ya namajungog y inagang y tininaña:
					</seg>
					<seg id="b.PSA.66.9" type="verse">
						Ayo y mumantiene y antita gui linâlâ: ya ti japolo y adengta na usulong.
					</seg>
					<seg id="b.PSA.66.10" type="verse">
						Sa jago chumaguejam, O Yuus; jagasja unchague jam taegüije y salape an machague.
					</seg>
					<seg id="b.PSA.66.11" type="verse">
						Jago chumulejam gui jalom y laso: unpolo chinatsaga na catga gui sinturanmame.
					</seg>
					<seg id="b.PSA.66.12" type="verse">
						Jago namaudae y taotao guijilomame: jame infaposgüe y guafe an y janom: lao unchulejam asta y jalom y rico na sagayan.
					</seg>
					<seg id="b.PSA.66.13" type="verse">
						Jujalom gui jalom guimamo yan y sinenggue na inefrese sija: ya bae juapase jao ni y promesajo,
					</seg>
					<seg id="b.PSA.66.14" type="verse">
						Ni y labiosso sumangan, yan y pachotto jagas cumuentos anae estabayo gui chinatsaga.
					</seg>
					<seg id="b.PSA.66.15" type="verse">
						Bae junaejao sinenggue na inefrese ni y yemog yan paopao na tatneron quinilo: bae junaejao nobiyo yan chiba sija. Sila.
					</seg>
					<seg id="b.PSA.66.16" type="verse">
						Maela ya injingong, todo ayo y manmañao as Yuus, ya bae jusangane jamyo jafa finatinasña ni y antijo.
					</seg>
					<seg id="b.PSA.66.17" type="verse">
						Guajo juagang güe ni y pachotto: ya güiya umaalaba ni y jilajo.
					</seg>
					<seg id="b.PSA.66.18" type="verse">
						Yaguin jumantiene y tinaelaye gui corasonjo, si Jeova ti ujungogyo.
					</seg>
					<seg id="b.PSA.66.19" type="verse">
						Lao magajet na si Yuus jajungog: güiya umadaje y inagang y tinaetaejo.
					</seg>
					<seg id="b.PSA.66.20" type="verse">
						Bendito si Yuus, sa ti jabira y tinaetaejo ni y minaaseña guiya guajo.
					</seg>
				</div>
				<div id="b.PSA.67" type="chapter">
					<seg id="b.PSA.67.1" type="verse">
						O Yuus, gaease ni jame ya unbendisejam: yan janafanmalag y mataña gui jilomame. Sila.
					</seg>
					<seg id="b.PSA.67.2" type="verse">
						Para usiña matungo y chalanmo gui jilo y tano yan y satbasionmo gui nasion todos:
					</seg>
					<seg id="b.PSA.67.3" type="verse">
						Polo y taotao ya umatuna jao, O Yuus: polo y taotao todo ya umatuna.
					</seg>
					<seg id="b.PSA.67.4" type="verse">
						O, polo y nasion sija ya ufanmagof yan ufanganta ni y minagof: sa jago siempre jumusga y taotao gui tininas yan ungobietna y nasion sija gui jilo y tano. Sila.
					</seg>
					<seg id="b.PSA.67.5" type="verse">
						Polo y taotao ya umatuna jao, O Yuus: polo y taotao todo ya umatuna.
					</seg>
					<seg id="b.PSA.67.6" type="verse">
						Ya y tano jagasja unajuyong megae tinegchaña: ya si Yuus ni y Yuusta ubendisejit.
					</seg>
					<seg id="b.PSA.67.7" type="verse">
						Si Yuus ubendisejit: yan todo y uttimon y tano umaañao nu güiya.
					</seg>
				</div>
				<div id="b.PSA.68" type="chapter">
					<seg id="b.PSA.68.1" type="verse">
						POLO si Yuus ya ucajulo, polo y enimiguña ya ufanmachalapon: polo ayo sija y chumatlie güe ya ufanmalago gui menaña.
					</seg>
					<seg id="b.PSA.68.2" type="verse">
						Taegüije y manajanao y aso, taegüijeja yute sija: taegüije y maderite y danges gui menan guafe, taegüijeja manmalingoñija y manaelaye gui menan Yuus.
					</seg>
					<seg id="b.PSA.68.3" type="verse">
						Lao y manunas ufansénmagof: ufansenalegre gui menan Yuus: magajet ya usendangculo y minagofñija.
					</seg>
					<seg id="b.PSA.68.4" type="verse">
						Cantaye si Yuus, cantaye alabansa sija y naanña: nacajulo y chalan para ayo na maudae y inanaco y desierto sija; y naanña, si Yah ya fansenmagof gui menaña.
					</seg>
					<seg id="b.PSA.68.5" type="verse">
						Tatan y manaetata ya y jues para y manbiuda, si Yuus gui sinantos na sagaña.
					</seg>
					<seg id="b.PSA.68.6" type="verse">
						Si Yuus munafañaga y taeparientes gui familia sija: güiya chumule juyong preso para umegae: lao y managuaguat mañagaja gui anglo na tano.
					</seg>
					<seg id="b.PSA.68.7" type="verse">
						O Yuus, mientras unjanao gui menan y taotao; mientras na unfamocat gui inanaco desierto. Sila.
					</seg>
					<seg id="b.PSA.68.8" type="verse">
						Y tano mayeyengyong, y langet locue manutujo gui menan Yuus: ayo iya Sinae mayengyong gui menan Yuus, ni si Yuus guiya Israel.
					</seg>
					<seg id="b.PSA.68.9" type="verse">
						Jago, O Yuus, tumago megae na uchan, yan jago munafitme y erensiamo na taotao anae yayas.
					</seg>
					<seg id="b.PSA.68.10" type="verse">
						Y inetnon taotaomo mañaga güije: jago, O Yuus, fumamauleg y minaulegmo para y mamoble.
					</seg>
					<seg id="b.PSA.68.11" type="verse">
						Si Jeova jananae ni finijo: yan mandangculo ayo na inetnon famalaoan ni y munamatungo:
					</seg>
					<seg id="b.PSA.68.12" type="verse">
						Ray sija y inetnon sendalo falago chadig: ya güiya palaoan ni y sumasaga iya sija mafacae y inamot na güinaja.
					</seg>
					<seg id="b.PSA.68.13" type="verse">
						Yaguin manmalago jamyo dumescansa gui quelat quinilo; calang y papan y paluma nii platiao, yan y piluña nii amariyo calang oro.
					</seg>
					<seg id="b.PSA.68.14" type="verse">
						Anae ayo todo janasiña manafanmachalapon y ray sija guiya güiya: taegüije anae mamodong nieve guiya Salmón.
					</seg>
					<seg id="b.PSA.68.15" type="verse">
						Y egso Yuus y egso Basán: y gostaquilo na ogso y egso Basán.
					</seg>
					<seg id="b.PSA.68.16" type="verse">
						Sa jafa na manaatansegüet, jamyo nii manaquilo na osgo guato gui egso güinaeyan Yuus para sagaña: magajet na si Jeova sumaga güije para taejinecog.
					</seg>
					<seg id="b.PSA.68.17" type="verse">
						Y caretan Yuus y viente mil, junggan, miyares yan miyares ya si Jeova gui entaloñija taegüije iya Sinae, iya santos na sagaña.
					</seg>
					<seg id="b.PSA.68.18" type="verse">
						Jagasja jao cajulo iya jululo, jagas uncone y mamacautiba na megae: jagas unresibe ninae sija entre taotao sija: magajet entre y managuaguat locue, para si Jeova Yuus usiña sumaga gui entaloñija.
					</seg>
					<seg id="b.PSA.68.19" type="verse">
						Bendito si, Jeova nii todo y jaane jaencatga y catgata, junggan, ayo y Yuus y satbasionta. Sila.
					</seg>
					<seg id="b.PSA.68.20" type="verse">
						Si Yuus güiya si Yuus satbasion para jita: ya y jinanao guinin y finatae iyon Jeova, Señot.
					</seg>
					<seg id="b.PSA.68.21" type="verse">
						Lao si Yuus janafanlamen y ilon y enimiguña yan y cácagong y manmipe ayo y sisigueja gui isaoña.
					</seg>
					<seg id="b.PSA.68.22" type="verse">
						Ya si Jeova ilegña: Bae chule talo guinin Basán, bae chule sija talo, guinin y tádodong na tase.
					</seg>
					<seg id="b.PSA.68.23" type="verse">
						Ya y adengmo siña umanaatunog gui jâgâ ya y jila y gamo galago siña patten y enimigumo.
					</seg>
					<seg id="b.PSA.68.24" type="verse">
						Sija jalie y jinanaomo, O Yuus; magajet y jinanao y Yuusso, Rayjo gui sinantos na sagaña.
					</seg>
					<seg id="b.PSA.68.25" type="verse">
						Y mangacanta manjajanao gui menan, y mandadangdang yan y dandanñija jatatituye; y entaloñija y donseya sija ni y mandadangdang nii pandireta.
					</seg>
					<seg id="b.PSA.68.26" type="verse">
						Fanbendise si Yuus gui jalom y inetnon taotao; junggan, jamyo y tutujonña guiya Israel.
					</seg>
					<seg id="b.PSA.68.27" type="verse">
						Ayonae estaba y diquique as Benjamin y magasñija, y prinsipen Juda yan y compañia apapagat, y prinsipen Sabulon yan y prinsipen Neftali.
					</seg>
					<seg id="b.PSA.68.28" type="verse">
						Y Yuusmo tumago y minetgotmo; O Yuus, nametgot y chechomo para jame.
					</seg>
					<seg id="b.PSA.68.29" type="verse">
						Pot causa y templomo guiya Jerusalem, y ray sija manmañuñule ninae sija para jago.
					</seg>
					<seg id="b.PSA.68.30" type="verse">
						Lalatde y dadao na gâgâ gui piao, y manadan nobiyo yan y tatneron gataotao, nii guinocha papa adengñija y pedason salape sija: jochalapon ayosija taotao nii manmalago manguera.
					</seg>
					<seg id="b.PSA.68.31" type="verse">
						Ufanmato y prinsipe sija guinin Egipto: Etiopia guse ujaestira y canaeña gui as Yuus.
					</seg>
					<seg id="b.PSA.68.32" type="verse">
						Cantaye si Yuus jamyo nii raenon tano; O canta tinina para y Señot. Sila.
					</seg>
					<seg id="b.PSA.68.33" type="verse">
						Para ayo y maudae gui jilo y langet y langet sija, nii guinin ampman na tiempo; estagüe na güiya masangan nii inagang; nii gaeninasiña na inagang.
					</seg>
					<seg id="b.PSA.68.34" type="verse">
						Sangan y minetgot Yuus: y minagasña gaegue gui jilo Israel, yan y minetgotña gaegue gui jalom y mapagages.
					</seg>
					<seg id="b.PSA.68.35" type="verse">
						O Yuus, ninamaañaojao gui santos na sagamo sija: y Yuus Israel, güiya numae minetgot yan ninasiña y taotaoña: Bendito si Yuus.
					</seg>
				</div>
				<div id="b.PSA.69" type="chapter">
					<seg id="b.PSA.69.1" type="verse">
						NALIBREYO, O Yuus; sa y janom manjalom asta y antijo.
					</seg>
					<seg id="b.PSA.69.2" type="verse">
						Magñoyo gui tadong na luño; anae ti siñayo tumojgue: guajo mato y jalom tadong na janom anae y milag malofan gui jilojo.
					</seg>
					<seg id="b.PSA.69.3" type="verse">
						Yayasyo ni y inagangjo: y agagajo ninaanglo: y atadogco linálachae mientras junanangga si Yuusso.
					</seg>
					<seg id="b.PSA.69.4" type="verse">
						Ayosija y chumatliiyo pot taya, megaeña qui y gapotulo gui ilujo: ayosija y manmalago umututyo nii enemigujo sin jafa na linache, mangaeninasiña: ayo nae guajo junatalo guato ayo y taya nae juchuleguan.
					</seg>
					<seg id="b.PSA.69.5" type="verse">
						O Yuus, jago tumungo y taetiningojo: yan y isaojo sija ti junaatog guiya jago.
					</seg>
					<seg id="b.PSA.69.6" type="verse">
						Chamo ayo sija y numananggajao munafanmamamajlao pot guajo, O Jeova, Yuus y inetnon sendalo: chamo ayo sija y umaliligaojao umadesonra pot guajo, O Yuus Israel.
					</seg>
					<seg id="b.PSA.69.7" type="verse">
						Sa pot jago jupadese y linalatde: minamajlao tumampe y matajo.
					</seg>
					<seg id="b.PSA.69.8" type="verse">
						Guinin manataotao juyong yo nii mañelujo; yan taotao juyongyo gui famaguon nanajo.
					</seg>
					<seg id="b.PSA.69.9" type="verse">
						Sa y inigo y guimamo cumanoyo: ya y linalatdeñija y ayo sija nii lumalatde jao manbasnag guiya guajo.
					</seg>
					<seg id="b.PSA.69.10" type="verse">
						Anae tumangesyo ya junamajalang y antijo pot ti chumocho, este y para malalatdeco.
					</seg>
					<seg id="b.PSA.69.11" type="verse">
						Anae jufatinas y luto para magagujo, jumuyongyo un cuentos nu sija.
					</seg>
					<seg id="b.PSA.69.12" type="verse">
						Ya ayo y manmatatachong gui petta, manadingan contra guajo: ya guajo y cantasionñija anae mangacanta y manbulacho.
					</seg>
					<seg id="b.PSA.69.13" type="verse">
						Lao guajoja, y tinaetaejo guiya jago, O Jeova, gui tiempon y finaboresemo: O Yuus, pot y minegae y minaasemo opeyo gui minagajet y satbasionmo.
					</seg>
					<seg id="b.PSA.69.14" type="verse">
						Nalibreyo gui liño ya chajo mamagño: polo ya ulibreyo güije sija nii chumatliiyo, yan gui y tinadong y janom sija.
					</seg>
					<seg id="b.PSA.69.15" type="verse">
						Chamo pumopolo y minilalag na janom na ufalofan gui jilojo, ni unpolo y tinadong na upañotyo; chamo pumopolo y joyo na ujuchom y pachotña gui jilojo.
					</seg>
					<seg id="b.PSA.69.16" type="verse">
						Opeyo, O Jeova; sa y minaasemo gosmauleg: taemanoja y minegae y minaasemo, birajao guiya guajo.
					</seg>
					<seg id="b.PSA.69.17" type="verse">
						Chamo na aatog y matamo gui tentagomo; sa gaegue yo gui chinatsaga: opeyo guse.
					</seg>
					<seg id="b.PSA.69.18" type="verse">
						Najijot jao gui antijo ya unnalibre: rescatayo sa juguaja y enimigujo sija.
					</seg>
					<seg id="b.PSA.69.19" type="verse">
						Jago tumungo y malalatdeco, yan y minamajlaojo yan y madesonraco: y contrariojo mangaegue todo gui menamo.
					</seg>
					<seg id="b.PSA.69.20" type="verse">
						Y linalatde yumulang y corasonjo: yan bulayo y pinite: ya manaliligaoyo jaye upinite, lao taya ni uno: yan y numamagofyo lao ti jusoda ni uno.
					</seg>
					<seg id="b.PSA.69.21" type="verse">
						Sija numaeyo locue lalaet para nengcanojo: yan anae majoyo, sija numaeyo binagle para juguimen.
					</seg>
					<seg id="b.PSA.69.22" type="verse">
						Polo ya lamasañija mamalaso gui menanñija: polo ya yaguin gaegue sija gui pas, este para ocodo.
					</seg>
					<seg id="b.PSA.69.23" type="verse">
						Polo ya ujomjom y atadogñija para chañija fanmalilie; yan janayeyengyong nii sinturanñija para todo y tiempo.
					</seg>
					<seg id="b.PSA.69.24" type="verse">
						Basija gui jiloñija y binibumo, ya polo y dangculon linalalomo ya ufanjeniguif sija.
					</seg>
					<seg id="b.PSA.69.25" type="verse">
						Polo y sagañija ya umayulang: yan taya ni uno siña sumaga gui tiendañija.
					</seg>
					<seg id="b.PSA.69.26" type="verse">
						Sa sija pumetsigue ayo sija y sinaolagmo: ya sija sumangan y pinitinja ni y ninafanlamenmo.
					</seg>
					<seg id="b.PSA.69.27" type="verse">
						Naye mas taelaye y tinaelayeñija, ya chamo munafanjajalom gui tininasmo.
					</seg>
					<seg id="b.PSA.69.28" type="verse">
						Palo ya umafunas sija gui leblon linâlâ: ya munga manmatugue sija yan y manunas.
					</seg>
					<seg id="b.PSA.69.29" type="verse">
						Lao guajo pobleyo yan tristeyo: polo y satbasionmo, O Yuus, ya upoloyo guiya jululo.
					</seg>
					<seg id="b.PSA.69.30" type="verse">
						Guajo bae jualaba y naan Yuus nu y cantasion, ya junadangculo güe nu y inefresen grasias.
					</seg>
					<seg id="b.PSA.69.31" type="verse">
						Ya este munaguefmagof si Jeova mas qui y nobiyo, pat y toro nii mangaecángjilon yan papaquis.
					</seg>
					<seg id="b.PSA.69.32" type="verse">
						Y manmanso, jalie este ya ninafanmagof: ya y corasonmiyo ufanlâlâ y unaaliligao si Yuus.
					</seg>
					<seg id="b.PSA.69.33" type="verse">
						Sa si Jeova jajungog y mannesesitao ya ti jachatlie y prenesuña sija.
					</seg>
					<seg id="b.PSA.69.34" type="verse">
						Polo y langet yan tano ya umaalaba güe, yan y tase sija yan todo y güinaja nii mangalalamten gui sanjalomña.
					</seg>
					<seg id="b.PSA.69.35" type="verse">
						Sa si Yuus ujasatba y Sion yan ujafatinas y siuda sija guiya Juda: para usiña sija mañaga güije yan uguaja para y iyonñija.
					</seg>
					<seg id="b.PSA.69.36" type="verse">
						Ya y semiya locue gui tentagoña uereda ni ayo: ya ayo sija y gumaeya y naanña unafañaga güije.
					</seg>
				</div>
				<div id="b.PSA.70" type="chapter">
					<seg id="b.PSA.70.1" type="verse">
						NACHADIG, O Yuus, para unalibreyo: nachadig umayudayo, O Yuus.
					</seg>
					<seg id="b.PSA.70.2" type="verse">
						Polo sija ya ufanmamajlao yan ufaninistotba ni y umaliligao y antijo: polo sija ya ufanalo tate yan ufanmamajlao ni y manmagof nii desonraco.
					</seg>
					<seg id="b.PSA.70.3" type="verse">
						Polo sija ya ufanalo tate para apas y minamajlaoñija ja ni y ilegñija: Aha, Aha.
					</seg>
					<seg id="b.PSA.70.4" type="verse">
						Polo ayo todo y umaliligaojao ya unfanmagof yan ufansenmagof ni jago: ya polo ya ayo y gumaeya y satbasionmo ya ilelegñija siésiempreja: Umanasendangculo si Yuus.
					</seg>
					<seg id="b.PSA.70.5" type="verse">
						Lao guajo pobleyo yan nesesitaoyo: nachadig jao guiya guajo, O Yuus: sa jago umayuyudayo, yan y munalibreyo; O Jeova, chamo umatrasasao.
					</seg>
				</div>
				<div id="b.PSA.71" type="chapter">
					<seg id="b.PSA.71.1" type="verse">
						YYAJAGO, O Jeova, nae jupolo y inangococo: ya chajo mamámajlao para taejinecog.
					</seg>
					<seg id="b.PSA.71.2" type="verse">
						Nalibreyo, nii tininasmo ya rescatayo: naapo y talangamo guiya guajo ya unsatbayo.
					</seg>
					<seg id="b.PSA.71.3" type="verse">
						Jago y acho y saga para guajo, anae mafatoyo todo y tiempo: jago mannae tinago na jumasatbayo: sa jago y finitmeco yan y castiyujo.
					</seg>
					<seg id="b.PSA.71.4" type="verse">
						Rescatayo, O Yuusso, juyong gui canae y manaelaye yan y canae y ti manunas yan y manrecto na taotao.
					</seg>
					<seg id="b.PSA.71.5" type="verse">
						Sa jago y ninanggaco, O Jeova Yuus: jago y inangococo desde y pinatgonjo.
					</seg>
					<seg id="b.PSA.71.6" type="verse">
						Sa jago mumantieneyo desde y jalom tuyan, jago chumuleyo juyong guinin y tiyan nana: ya y tininajo todo y tiempo guiya jago.
					</seg>
					<seg id="b.PSA.71.7" type="verse">
						Guajo taegüije y ninamanman gui linajyan; lao jago y megot na guinegüeco.
					</seg>
					<seg id="b.PSA.71.8" type="verse">
						Y pachotto ubula nii tininamo, an y inenramo todot dia.
					</seg>
					<seg id="b.PSA.71.9" type="verse">
						Chamoyo yumuyute gui tiempo y inamcojo: yaguin minetgotto esta jocog chamoyo dumidingo.
					</seg>
					<seg id="b.PSA.71.10" type="verse">
						Sa y enimigujo manadingan contra guajo; yan ayo sija y numanangga y antijo, manafaesen entre sija.
					</seg>
					<seg id="b.PSA.71.11" type="verse">
						Ylegñija: Diningogüe as Yuus: petsigue ya enchilegüe; sa taya para ulinibregüe.
					</seg>
					<seg id="b.PSA.71.12" type="verse">
						O Yuus, chamo chachago guiya guajo; Yuusso, nachadig yan para unayudayo.
					</seg>
					<seg id="b.PSA.71.13" type="verse">
						Polo sija ya ufanmamajlao yan ufanlinachae, ayo y contrarion y antijo; polo sija ya ufantinampe nii minamajlao yan y sinala, y umaliligao y dañujo.
					</seg>
					<seg id="b.PSA.71.14" type="verse">
						Lao guajo juananangga todo y tiempo, yan junalala megae y tininajo guiya jago.
					</seg>
					<seg id="b.PSA.71.15" type="verse">
						Y pachotto usinangan y tininasmo, yan y satbasionmo todot dia: sa ti jutungo y minegaeña.
					</seg>
					<seg id="b.PSA.71.16" type="verse">
						Bae jufalag y minetgot gui as Yuus, Jeova; ya jusangan y tininasmo, magajet, iyomoja namaesa.
					</seg>
					<seg id="b.PSA.71.17" type="verse">
						O Yuus, jago jagasja fumanagüe yo desde y pinatgonjo; yan asta pago jusangan claro nii ninamanman y chechomo.
					</seg>
					<seg id="b.PSA.71.18" type="verse">
						Pago locue anae estayo bijo ya chungeyo, O Yuus chamoyo dumidingo: asta que jusangan claro nii minetgotmo y manmámamaela na generasion, yan y ninasiñamo cada uno ni ayo y ufanmato.
					</seg>
					<seg id="b.PSA.71.19" type="verse">
						Yan y tinasmo locue, O Yuus, sumentaquilo; jagasja unfatinas y mandangculo na güinaja sija: O Yuus, jaye uparejumo?
					</seg>
					<seg id="b.PSA.71.20" type="verse">
						Sa jago y fumanuejam mandangculo na pinite yan chinatsaga, siempre unnalâlâjam talo, yan unchulejam talo julo guinin y tinadong y tano.
					</seg>
					<seg id="b.PSA.71.21" type="verse">
						Aumenta y dinangculoco; yan birajao ya unamamagofyo.
					</seg>
					<seg id="b.PSA.71.22" type="verse">
						Ya guajo locue bae jualaba jao yan y guitala: magajet, y minagajetmo, O Yuusso: yyajago nae jucantaye yan y atpa, O jagoja na Santos guiya Israel.
					</seg>
					<seg id="b.PSA.71.23" type="verse">
						Y labiosso sendangculo minagofña anae jucantayejao tinina; yan y antijo ni jago munalilibre.
					</seg>
					<seg id="b.PSA.71.24" type="verse">
						Y jilajo locue jasasangan y tininasmo todot dia: sa innafanmamajlao yan innafaninestotba ayo y umaliligao y dañujo.
					</seg>
				</div>
				<div id="b.PSA.72" type="chapter">
					<seg id="b.PSA.72.1" type="verse">
						NAE y ray ni juisiomo, O Yuus, yan y tininasmo gui lajin y ray.
					</seg>
					<seg id="b.PSA.72.2" type="verse">
						Ya güiya ufanjusga y taotaomo gui tininas, yan y mamoblemo gui juisio.
					</seg>
					<seg id="b.PSA.72.3" type="verse">
						Ya y beca sija chumule y pas gui taotao yan y mandiquique na ogso sija pot y tininas.
					</seg>
					<seg id="b.PSA.72.4" type="verse">
						Güiya ufanjusga y mamoble na taotao, güiya ufañatba y famaguon y mannesesitao, yan ufanyinamag y manmachaleg.
					</seg>
					<seg id="b.PSA.72.5" type="verse">
						Sija ufanmaañao ni jago mientras gagaegue y atdao, yan y pilan gui todo y generasion yan y generasion.
					</seg>
					<seg id="b.PSA.72.6" type="verse">
						Güiya tumunog papa taegüije y ichan gui jilo y manmautot na chaguan: taegüije minatmon janom ni y nafotgon y tano.
					</seg>
					<seg id="b.PSA.72.7" type="verse">
						Ya y jaaniña sija, mumamta y tininas; ya y pas sumenmegae asta qui jocog y pilan.
					</seg>
					<seg id="b.PSA.72.8" type="verse">
						Güiya uguaja minagasña locue guinin y tase asta y tase, yan guinin y sadog asta y uttimon y tano.
					</seg>
					<seg id="b.PSA.72.9" type="verse">
						Ya ayo y mañasaga gui desierto, manecon gui menaña; ya y enimiguña sija mamanjojoflag gui eda.
					</seg>
					<seg id="b.PSA.72.10" type="verse">
						Y ray sija guiya Tarsis yan isla sija ufanmañuñule ninae: yan y ray sija guiya Sabá yan iya Seba ufanmannae ninae.
					</seg>
					<seg id="b.PSA.72.11" type="verse">
						Magajet, y ray todos ujatomba sija gui menaña: yan y nasion todos usinetbe güe.
					</seg>
					<seg id="b.PSA.72.12" type="verse">
						Sa güiya unalibre y nesesitao an jumagang; yan ayo locue y peble an ni y taya uinayuda.
					</seg>
					<seg id="b.PSA.72.13" type="verse">
						Güiya unafanmañotbla y mamoble yan y mannesesitao yan ujasatba y anten y mannesesitao.
					</seg>
					<seg id="b.PSA.72.14" type="verse">
						Güiya unafanlibre y antiñija guinin y chiniguit yan y finijom: yan ugagaebale y jâgâñija gui menan atadogña.
					</seg>
					<seg id="b.PSA.72.15" type="verse">
						Ya güiya lumala, ya para güiya umanae ni y oron Sabá; ya y tinayuyut locue mafatitinas pot güiya todo y tiempo; sa sija ufanbendise güe todot dia.
					</seg>
					<seg id="b.PSA.72.16" type="verse">
						Sa uguaja megae na maies gui jalom y eda gui sanjilo y puntan y beca sija; ya y tinegchaña ufanmayengyong taegüije y Libano.; ya sija gui siuda ninafangatbo taegüije y chaguan gui eda.
					</seg>
					<seg id="b.PSA.72.17" type="verse">
						Y naanña gagaegue para taejinecog: y naanña sisigueja taegüije y siniguen y atdao: yan todo y taotao ufandichoso guiya güiya; yan todo y nasion umafanaan güe dichoso.
					</seg>
					<seg id="b.PSA.72.18" type="verse">
						Bendito si Jeova Yuus, ni si Yuus Israel, sa güiyaja na maesa fumatinas y mannamanman na güinaja.
					</seg>
					<seg id="b.PSA.72.19" type="verse">
						Yan bendito y minalag y naanmo para taejinecog: ya polo todo y tano ya ufanbula ni y minalagmo. Amen yan Amen.
					</seg>
					<seg id="b.PSA.72.20" type="verse">
						Magpo y tinayuyut David ni y lajin Isai.
					</seg>
				</div>
				<div id="b.PSA.73" type="chapter">
					<seg id="b.PSA.73.1" type="verse">
						SENMAGAJET si Yuus na mauleg para Israel, ni ayo sija y mangasgas na corason.
					</seg>
					<seg id="b.PSA.73.2" type="verse">
						Ya guajo cánaja sumuja y adengjo; didideja tentenjan sulon y pinecatta.
					</seg>
					<seg id="b.PSA.73.3" type="verse">
						Sa jumalatgue y mangaduco, anae julie y minauleg y manaelaye.
					</seg>
					<seg id="b.PSA.73.4" type="verse">
						Sa taya pinite gui finataeñija: lao y minetgotñija fitme.
					</seg>
					<seg id="b.PSA.73.5" type="verse">
						Taya chinatsagañija taegüije y otro taotao sija; ni ufanmasapet taegüije y palo na taotao sija.
					</seg>
					<seg id="b.PSA.73.6" type="verse">
						Enaomina na sobetbia y cadena nii lisayon y cueyoñija; y finijom tumampe sija taegüije y magago.
					</seg>
					<seg id="b.PSA.73.7" type="verse">
						Y atadogñija mamachom ni y yinemog; guajañija mas qui y corason siña umalatgue.
					</seg>
					<seg id="b.PSA.73.8" type="verse">
						Sija manmanbotlelea, yan jasasangan chiniguit gui tinaelaye: jasasangan y mansentaquilo.
					</seg>
					<seg id="b.PSA.73.9" type="verse">
						Japolo y pachotñija gui langet, yan y jilañija janafanmamocat gui inanaco y tano.
					</seg>
					<seg id="b.PSA.73.10" type="verse">
						Enao mina y taotaoña manalo mague: yan y binilan y janom gui posuelo umafugo nu sija.
					</seg>
					<seg id="b.PSA.73.11" type="verse">
						Ya ilegñija: Jaftaemano tungoña si Yuus? Ada guaja tiningo gui Gueftaquilo?
					</seg>
					<seg id="b.PSA.73.12" type="verse">
						Sa estagüe ya sija y manaelaye; ya sija manmegae gui tano, sa taya chinatsagañija todo y jaane.
					</seg>
					<seg id="b.PSA.73.13" type="verse">
						Senmagajet na taebale y junagasgas y corasonjo: yan jufagase y canaejo gui guinasgas.
					</seg>
					<seg id="b.PSA.73.14" type="verse">
						Sa todo y inanaco y jaane chatsagayo, yan y castigojo cada ogaan.
					</seg>
					<seg id="b.PSA.73.15" type="verse">
						Yaguin jagasja jualog, bae jusangan este; este na jagasja judague y generasion: y famaguonmo.
					</seg>
					<seg id="b.PSA.73.16" type="verse">
						Yaguin jujaso jaftaemano na jutungo este, sumenmacat para guajo;
					</seg>
					<seg id="b.PSA.73.17" type="verse">
						Asta que jujalom gui sinantos na sagayan gui as Yuus; ya jujaso y uttimoñija.
					</seg>
					<seg id="b.PSA.73.18" type="verse">
						Magajet na jago pumolo sija gui palagse na sagayan; jago yumute sija papa gui jalom y yinilang.
					</seg>
					<seg id="b.PSA.73.19" type="verse">
						Sa jaftaemano na ufanyinilang, gui un rato! sija chadig malimachae ni y minaañao sija.
					</seg>
					<seg id="b.PSA.73.20" type="verse">
						Taegüije güinife an magmata; taegüenaoja, O Señot, yaguin magmatajao, unchatlie y jechurañija.
					</seg>
					<seg id="b.PSA.73.21" type="verse">
						Sa y corasonjo estaba triste, ya matogchayo gui sumanjalom.
					</seg>
					<seg id="b.PSA.73.22" type="verse">
						Na taegüije taejinasoyo, yan taetiningoyo: taegüijeyo y gâgâ gui menamo.
					</seg>
					<seg id="b.PSA.73.23" type="verse">
						Masqueseaja gagaegueyo siempre guiya jago; jago mumantiene y agapa na canaejo.
					</seg>
					<seg id="b.PSA.73.24" type="verse">
						Jago umesgaejonyo ni y consejumo, ya despues unresibeyo gui langet.
					</seg>
					<seg id="b.PSA.73.25" type="verse">
						Ya jayeyo guajayo gui langet sino jagoja? ya taya gui jilo y tano güinaeyaco, na jagoja.
					</seg>
					<seg id="b.PSA.73.26" type="verse">
						Y catneco yan y corasonjo malachae: lao si Yuus y minetgot y corasonjo, yan y güinajajo para taejinecog.
					</seg>
					<seg id="b.PSA.73.27" type="verse">
						Sa, estagüe ya ayo sija y mañago guiya jago, na ufanmalingo: jago yumulang todo ayo sija y manjanao guiya jago para inábale.
					</seg>
					<seg id="b.PSA.73.28" type="verse">
						Lao mauleg para guajo y juguaguato jijot gui as Yuus: sa jupolo y inangococo gui Señot Jeova, para usiña jusangan todo y chechomo.
					</seg>
				</div>
				<div id="b.PSA.74" type="chapter">
					<seg id="b.PSA.74.1" type="verse">
						O Yuus, sajafa na unyutejam para taejinecog? sajafa na y linalomo umasgon contra y quinilo sija gui pastajimo?
					</seg>
					<seg id="b.PSA.74.2" type="verse">
						Jaso y inetnonmo ni y unfajan gui ampmam na tiempo; y tribon y erensiamo, ni y jago sumatba; yan y egso Sion, anae sumasagajao.
					</seg>
					<seg id="b.PSA.74.3" type="verse">
						Jatsa y adengmo para taejinecog na yinilang: sa y enimigo jafatinas y tinaelaye todo gui jalom y sinantos na sagamo.
					</seg>
					<seg id="b.PSA.74.4" type="verse">
						Y contrariumo sija manaagang gui entalo y inetnonmo; ya japolo julo y banderañija para señat sija.
					</seg>
					<seg id="b.PSA.74.5" type="verse">
						Parejo yan y taotao y jajatsa julo y gachae sija gui jilo y chemchom na trongco jayo sija.
					</seg>
					<seg id="b.PSA.74.6" type="verse">
						Lao pago sija yumute papa y binetda na chocho un biajeja, ni y gachae yan y mattiyo sija.
					</seg>
					<seg id="b.PSA.74.7" type="verse">
						Sa sija sumanggüe y sinantos na sagamo, yan munainale y sagan y naanmo, sanpapa gui tano.
					</seg>
					<seg id="b.PSA.74.8" type="verse">
						Ylegñija gui corasonñija: Nije tayulang sija ni mandaño: ya sija sumonggue todo y sinagogan Yuus gui tano.
					</seg>
					<seg id="b.PSA.74.9" type="verse">
						Ti talie y señatta sija: ya taya ni uno profeta mas: ni uguaja sija ni utiningo asta ngaean.
					</seg>
					<seg id="b.PSA.74.10" type="verse">
						Asta ngaean, O Yuus, nae y contrario ulalatde? ya y enimigo ufañatfino contra y naanmo para taejinecog?
					</seg>
					<seg id="b.PSA.74.11" type="verse">
						Sajafa na unjedo y canaemo, junggan y agapa na canaemo? jala juyong gui pechomo ya unyulang.
					</seg>
					<seg id="b.PSA.74.12" type="verse">
						Sa si Yuus y Rayjo gui ampmam na tiempo, jafatitinas y satbasion gui entalo y tano.
					</seg>
					<seg id="b.PSA.74.13" type="verse">
						Jago dumibide y tase ni y ninasiñamo: jago yumamag y ilon y alo sija gui tase.
					</seg>
					<seg id="b.PSA.74.14" type="verse">
						Jago yumamag y ilon lebiatan, 
						<i>
							ni y dadao na güijan,
						</i>
						 an pidasito; yan unnae güe para nengcano y taotao ni y mañasaga gui desierto.
					</seg>
					<seg id="b.PSA.74.15" type="verse">
						Jago bumaba y matan janom yan y minilalag: jago munafananglo y manmetgot na sadog sija.
					</seg>
					<seg id="b.PSA.74.16" type="verse">
						Y jaane iyomo, y puenge locue iyomo: jago fumamauleg y inina yan y atdao.
					</seg>
					<seg id="b.PSA.74.17" type="verse">
						Jago pumolo todo y oriyan y tano: jago fumatinas y tiempon maepe yan y tiempom manengjeng.
					</seg>
					<seg id="b.PSA.74.18" type="verse">
						Jaso este, na y enimigo manmalalatde, O Jeova, ya ayo y mangaduco na taotao jachatfino y naanmo.
					</seg>
					<seg id="b.PSA.74.19" type="verse">
						O, chamo umintrerega y anten y gamo paluma gui dadao na gâgâ: chamo malelefa ni y dinaña y mamoblemo para taejinecog.
					</seg>
					<seg id="b.PSA.74.20" type="verse">
						Respeta y trato: sa y jemjom na sagayan sija gui tano manbula y sagan y manmalamaña.
					</seg>
					<seg id="b.PSA.74.21" type="verse">
						O, Chamo munafanatalo manmamajlao y manmachichiguit: polo y mamoble yan y mannesesitao ya umalalaba y naanmo.
					</seg>
					<seg id="b.PSA.74.22" type="verse">
						Cajulo, O Yuus, gogüe y causamo: jaso jaftaemano y manaejinaso na taotao ni y lumalatdejao cada jaane.
					</seg>
					<seg id="b.PSA.74.23" type="verse">
						Chamo malelefa ni y inangang y contrariumo sija; y borucan ayo sija y mangajulo contra jago, lumala cajuloja siesiempre.
					</seg>
				</div>
				<div id="b.PSA.75" type="chapter">
					<seg id="b.PSA.75.1" type="verse">
						YYAJAGO, O Yuus, innae grasia; iyajago innae grasia sa y naanmo esta jijot: sa y ninamanman na chechomo masasangan.
					</seg>
					<seg id="b.PSA.75.2" type="verse">
						Ngaean nae jusoda y tiempo na mamatca, bae jujusga ni y tinas.
					</seg>
					<seg id="b.PSA.75.3" type="verse">
						Y tano yan todo y mañasaga mamalachae: guajo chumuchule julo y jaliguiña. Sila.
					</seg>
					<seg id="b.PSA.75.4" type="verse">
						Ya ileco ni y mansobetbio: Chamiyo fumatitinas y sinebetbio: yan ni y manaelaye, chamiyo jumajatsa julo y canggelon.
					</seg>
					<seg id="b.PSA.75.5" type="verse">
						Chamiyo jumajatsa y canggelonmiyo gui taquilo; chamiyo fanguecuentos ni y tiso na tongjo.
					</seg>
					<seg id="b.PSA.75.6" type="verse">
						Sa y jinatsa ni y ufato ni y guinin y sancatan, ni y guinin y sanlichan, ni y guinin y sajaya.
					</seg>
					<seg id="b.PSA.75.7" type="verse">
						Lao si Yuus y jues: güiya pumolo papa uno, yan jajatsa julo otro.
					</seg>
					<seg id="b.PSA.75.8" type="verse">
						Sa gaegue gui canae Jeova y copa, yan y bino ni lalálalo; bula dinaña, ya jachuda juyong taeguijeja; lao y asiento gui fondoña, todo y manaelaye gui tano jafufugo ya jaguiguimen sija.
					</seg>
					<seg id="b.PSA.75.9" type="verse">
						Lao guajo bae jusangan claro para taejinecog; ya bae jucantaye si Yuus Jacob, y alabansa sija.
					</seg>
					<seg id="b.PSA.75.10" type="verse">
						Todo y canggelon y manaelaye locue bae juutot: lao y canggelon y manunas umanafangajulo.
					</seg>
				</div>
				<div id="b.PSA.76" type="chapter">
					<seg id="b.PSA.76.1" type="verse">
						MATUNGO si Yuus esta guiya Juda: y naanña manadangculo guiya Israel.
					</seg>
					<seg id="b.PSA.76.2" type="verse">
						Yya Salem nae gaegue y tabetnacoluña, ya y sagaña gaegue guiya Sion.
					</seg>
					<seg id="b.PSA.76.3" type="verse">
						Ayo nae jayamag sija y flechan y atcos; yan y patang yan y espada, yan y guera. Sila.
					</seg>
					<seg id="b.PSA.76.4" type="verse">
						Malagjao yan magas jao mas qui y tadong na jalomtano.
					</seg>
					<seg id="b.PSA.76.5" type="verse">
						Ya y manmajetog na corason manmayulang manafanaelaye; esta jamaego y minaegoñija; ya taya ni un taotao ni y gaeninasiña jasoda y canaeñija.
					</seg>
					<seg id="b.PSA.76.6" type="verse">
						Pot y chinemamo, O Yuus Jacob, todo careta yan y cabayo manmayute gui minaego y finatae.
					</seg>
					<seg id="b.PSA.76.7" type="verse">
						Jago, junggan jago, para unamaañao: ya jaye siña tumogue gui menamo yan lalalojao?
					</seg>
					<seg id="b.PSA.76.8" type="verse">
						Jago munamajungog y sentensia guinin y langet; ya y tano manmaañao, ya manmamatquilo.
					</seg>
					<seg id="b.PSA.76.9" type="verse">
						Anae si Yuus jacajulo gui juisio, para usatba todo y manmanso gui tano. Sila.
					</seg>
					<seg id="b.PSA.76.10" type="verse">
						Magajet na y binibon y taotao uinalabajao: yan y seblan y binibo, jago sumoma.
					</seg>
					<seg id="b.PSA.76.11" type="verse">
						Promete ya inapase si Jeova ni y Yuusmiyo: todo ayo y mangaegue gui oriyaña manmañuñule ninae para güiya ni y namaañao.
					</seg>
					<seg id="b.PSA.76.12" type="verse">
						Güiya munamautut y espiriton y prinsipe sija: sa güiya y namaañao para y ray sija gui tano.
					</seg>
				</div>
				<div id="b.PSA.77" type="chapter">
					<seg id="b.PSA.77.1" type="verse">
						BAE juagang si Yuus ni y inagangjo; magajet na si Yuus ni y inagangjo; ya güiya jumungogyo.
					</seg>
					<seg id="b.PSA.77.2" type="verse">
						Y jaane y chinatsagaco jualigao y Señot: y canaejo maestira gui puenge ya pumapara: y antijo ti malago manamagof.
					</seg>
					<seg id="b.PSA.77.3" type="verse">
						Jujajaso, si Yuus ya janaestotbayo: umuugongyo, sa y espiritujo lalalango. Sila.
					</seg>
					<seg id="b.PSA.77.4" type="verse">
						Jago unadaje y atadogjo ni taemaego: sa taegüije chatsagayo na ti siñayo cumuentos.
					</seg>
					<seg id="b.PSA.77.5" type="verse">
						Sa guajo jujajaso y jaane ni y ampmam manmalofan, yan y sacan ni y ampmam na tiempo.
					</seg>
					<seg id="b.PSA.77.6" type="verse">
						Jujajaso y cantaco gui puenge: jujajaso ni y corasonjo; ya y espiritujo guine guefaligao?
					</seg>
					<seg id="b.PSA.77.7" type="verse">
						Ada uyute y Señot para taejinecog? ya ti utalo y finaboresiña?
					</seg>
					<seg id="b.PSA.77.8" type="verse">
						Cao y minaaseña usenjanaoja para taejinecog? ya y promesaña ufanlingo para taejinecog?
					</seg>
					<seg id="b.PSA.77.9" type="verse">
						Ya malefa si Yuus na uyóase? ya pot y linalaloña na jajuchom y güinaeyaña? Sila.
					</seg>
					<seg id="b.PSA.77.10" type="verse">
						Ya guajo ileco: Este y dinafejo: lao bae jujaso y sacan sija gui agapa na canae y Gueftaquilo.
					</seg>
					<seg id="b.PSA.77.11" type="verse">
						Bae jusangan y checho Jeova: sa bae jujaso y ninamanmanmo gui ampmam na tiempo.
					</seg>
					<seg id="b.PSA.77.12" type="verse">
						Bae jujaso locue todo y chechomo, yan jusangan sumanjalomjo y finatinasmo.
					</seg>
					<seg id="b.PSA.77.13" type="verse">
						Y chalanmo, O Yuus, gague gui sinantos na sagayan: jaye dangculo na yuus calang y Yuusta?
					</seg>
					<seg id="b.PSA.77.14" type="verse">
						Jago y Yuus ni y fumatinas y mannamanman: jago munamatungo y minetgotmo gui taotao sija.
					</seg>
					<seg id="b.PSA.77.15" type="verse">
						Jago yan y canaemo munafanlibre y taotaomo; ni y famaguon Jacob yan José. Sila.
					</seg>
					<seg id="b.PSA.77.16" type="verse">
						Y janom malie jao, O Yuus, y janom malie jao, ya sija ninafanmaañao: ya y tinadong locue ninafanmayengyong.
					</seg>
					<seg id="b.PSA.77.17" type="verse">
						Y mapagajes sija manmañuñuda janom: ya y langet mannae y inagang: ya y flechamo locue manjanao juyong.
					</seg>
					<seg id="b.PSA.77.18" type="verse">
						Ya y palampan y jilumo estaba gui remolino; ya y lamlam maniiina gui tano: ya y tano manmayengyong yan manlalaolao.
					</seg>
					<seg id="b.PSA.77.19" type="verse">
						Y chalanmo gui tase, ya y finaposmo gui mandangculo na janom, ya y guinachamo ti matungo.
					</seg>
					<seg id="b.PSA.77.20" type="verse">
						Jago umesgaejon y taotaomo taegüije y manadang quinilo pot y canae Moises yan Aaron.
					</seg>
				</div>
				<div id="b.PSA.78" type="chapter">
					<seg id="b.PSA.78.1" type="verse">
						ECUNGOG, O taotaojo, y tinagojo: na inecungog ni y talanganmo y sinangan y pachotto.
					</seg>
					<seg id="b.PSA.78.2" type="verse">
						Bae jubaba y pachotto gui acomparasion: bae jusangan sinangan na gui jemjom gui ampmam na tiempo.
					</seg>
					<seg id="b.PSA.78.3" type="verse">
						Ayosija ni y injingog yan y intingo, yan y tatanmame ni jasanganejam.
					</seg>
					<seg id="b.PSA.78.4" type="verse">
						Ti innafanatog sija guinin y famaguonñija, masangangane y generasion ni y manmamamaela ni y tinina sija gui Señot, yan y minetgotña yan y mannamanman na chechoña ni y jachogüe.
					</seg>
					<seg id="b.PSA.78.5" type="verse">
						Sa güiya munacajulo y testimonio gui as Jacob, yan japolo tinago guiya Israel, ni y janatungo sija y famaguonñija.
					</seg>
					<seg id="b.PSA.78.6" type="verse">
						Para ujatungo y generasion ni y manmamamaela, y famaguonja ni y finañagonñija; ni y ufangajulo ya ujasangane y famaguonñija.
					</seg>
					<seg id="b.PSA.78.7" type="verse">
						Para usiña japolo y ninanggañija gui as Yuus, ya ti ufanmalefa ni y checho Yuus, lao jaadaje y tinagoña sija.
					</seg>
					<seg id="b.PSA.78.8" type="verse">
						Ya chañija fanaegüigüije y tatañija; un generasion ni managuaguat yan ti manmalago manmanosgue: y generasion ni y ti japolo y corasonñija gui tinas, yan ayo na espirituñija y ti manfitme gui as Yuus.
					</seg>
					<seg id="b.PSA.78.9" type="verse">
						Y famaguon Efraim, guaja atmas yan manmañule y atcos sija, manalo tate gui jaanen y guera.
					</seg>
					<seg id="b.PSA.78.10" type="verse">
						Ti jaadaje y traton Yuus, ya ti manmalago na ufanmamocat gui tinagoña.
					</seg>
					<seg id="b.PSA.78.11" type="verse">
						Ya manmalefa ni y chechoña, yan y ninamanmanña ni y manfinanue sija.
					</seg>
					<seg id="b.PSA.78.12" type="verse">
						Namanman na güinaja finatinasña gui menan y tatañija, gui tano Egipto, gui fangualuan Soan.
					</seg>
					<seg id="b.PSA.78.13" type="verse">
						Jadebide y tase ya janafanmalofan gui inanaco sija todo; yan janafañaga y janom taegüije y monton.
					</seg>
					<seg id="b.PSA.78.14" type="verse">
						Ya y jaane janafanenesgaegaejonja ni y mapagajes; yan todo puenge y finañila y guafe.
					</seg>
					<seg id="b.PSA.78.15" type="verse">
						Japanag y acho gue desierto, ya janae sija na ufanguinem taegüije na jumuyong guinin y dangculon tinadong.
					</seg>
					<seg id="b.PSA.78.16" type="verse">
						Ya mañule minilalag locue guinin y acho, yan janafalalago y janom taegüije y sadog.
					</seg>
					<seg id="b.PSA.78.17" type="verse">
						Lao trabia sisigueja mas isagüegüe, ya manmanembeste contra Gueftaquilo gui desierto.
					</seg>
					<seg id="b.PSA.78.18" type="verse">
						Ya sija jatienta si Yuus gui corasonñija, yan mangagagao catne pot y güinaeyañija.
					</seg>
					<seg id="b.PSA.78.19" type="verse">
						Magajet na sija manguentos contra si Yuus; ilegñija: Ada siña si Yuus jafamaulequejit lamasa gui desierto?
					</seg>
					<seg id="b.PSA.78.20" type="verse">
						Sa, estagüe, na anae japanag y acho, manjuyong y janom, ya y minilalag manmachuchuda. Ada siña güe manae pan locue? umafamauleg catne para y taotaoña?
					</seg>
					<seg id="b.PSA.78.21" type="verse">
						Enao mina anae jajungog este, y Señot ninabubo: ya umasonggue y guafe contra as Jacob, yan y linalalo locue cajulo contra Israel;
					</seg>
					<seg id="b.PSA.78.22" type="verse">
						Sa ti jajonggue si Yuus, yan ti jaangoco sija gui satbasionña.
					</seg>
					<seg id="b.PSA.78.23" type="verse">
						Lao güiya tumago y mapagajes guinin y sanjilo; yan jababa y pettan langet.
					</seg>
					<seg id="b.PSA.78.24" type="verse">
						Yan janauchan papa y mana gui jiloñija para ujacano, yan janae sija ni y maies y langet.
					</seg>
					<seg id="b.PSA.78.25" type="verse">
						Y taotao cumano y na y manmetgot: güiya numae sija catne para ufanjaspog.
					</seg>
					<seg id="b.PSA.78.26" type="verse">
						Jatago y manglo sancatan na ufanguaefe gui jalom y langet: yan pot y ninasiñaña jachachalane y manglo sanjaya.
					</seg>
					<seg id="b.PSA.78.27" type="verse">
						Janauchan catne locue gui jiloñija taegüije y petbos; yan y pajaro ni gaepapa taegüije inae gui tase;
					</seg>
					<seg id="b.PSA.78.28" type="verse">
						Ya japolo ayo sija na ufanbasnag gui entalo y campoñija, ya gui oriyan y sagañija.
					</seg>
					<seg id="b.PSA.78.29" type="verse">
						Ya sija jacano, ya mangosjaspog sija; sa güiya numae sija ni y tinangañiñija.
					</seg>
					<seg id="b.PSA.78.30" type="verse">
						Lao ti janajanao guiya sija y tinangañija; lao estabaja trabia y catneñija gui jalom y pachotñija,
					</seg>
					<seg id="b.PSA.78.31" type="verse">
						Ya y binibon Yuus mato gui jiloñija, ya japuno y mas manyomog guiya sija, yan jayute papa y patgon na taotao sija guiya Israel.
					</seg>
					<seg id="b.PSA.78.32" type="verse">
						Lao contodo este, sigueja di maaiisao trabia: yan ti majonggue y mamnamanman na chochoña.
					</seg>
					<seg id="b.PSA.78.33" type="verse">
						Ya pot este na y jaaneñija janafanlinachae ni y banidá; yan y sacanñija gui minaañao.
					</seg>
					<seg id="b.PSA.78.34" type="verse">
						Ya anae japuno sija, ayo nae manafaesen pot güiya yan jabira sija ya maaligao guse si Yuus.
					</seg>
					<seg id="b.PSA.78.35" type="verse">
						Yan jajaso na si Yuus y achoñija, yan y Gueftaquilo na Yuus y Satbadotñija.
					</seg>
					<seg id="b.PSA.78.36" type="verse">
						Achogja ujafaande güe ni y pachotñija yan ujadague ni y jilañija.
					</seg>
					<seg id="b.PSA.78.37" type="verse">
						Sa y corasonñija ti tunas guiya güiya: ni ufanfitme gui tratuña.
					</seg>
					<seg id="b.PSA.78.38" type="verse">
						Lao güiya, bula minaase jaasie ni y tinaelayeñija, yan ti jayuyulang sija: magajet, megae na tiempo nae jabira y linalaloña, yan ti 
						<i>
							jajatsa
						</i>
						 julo y binibuña.
					</seg>
					<seg id="b.PSA.78.39" type="verse">
						Sa jajaso na sija catneja; y manglo na malofan ya mapos ya ti mamaela talo.
					</seg>
					<seg id="b.PSA.78.40" type="verse">
						Cuanto biaje manmanembeste contra güiya gui jalomtano yan manatriste güe gui desierto!
					</seg>
					<seg id="b.PSA.78.41" type="verse">
						Ya manalo tate ya matienta si Yuus; ya macase y Santosgüe guiya Israel.
					</seg>
					<seg id="b.PSA.78.42" type="verse">
						Ya ti jajaso y canaeña; ni jaane anae ninafanlibre gui contrario.
					</seg>
					<seg id="b.PSA.78.43" type="verse">
						Ni y pineloña na señatña guiya Egipto: yan y ninamanmanña gui fangualuan Soan:
					</seg>
					<seg id="b.PSA.78.44" type="verse">
						Yan jatulaeca y Sadog janajâgâ; yan y minilalag para chañija fanguiguimen.
					</seg>
					<seg id="b.PSA.78.45" type="verse">
						Janae megae na lalo para ufanquinano; yan rana sija para ufanyinilang.
					</seg>
					<seg id="b.PSA.78.46" type="verse">
						Janae y ilo oruga ni y aumentan tano; ya y finachochoñija y apacha.
					</seg>
					<seg id="b.PSA.78.47" type="verse">
						Jayulang y fangualuanñija ubas ni y ichan grano; yan y trongco igos sija ni y hielo.
					</seg>
					<seg id="b.PSA.78.48" type="verse">
						Japolo y gañija gâgâ locue gui papa y ichan grano, ya y manadan gañija gui minaepen lamlam.
					</seg>
					<seg id="b.PSA.78.49" type="verse">
						Jayute gui jiloñija y fijom na binibuña; binibo, linalalo, yan chinatsaga; y manadan manaelaye na angjet sija.
					</seg>
					<seg id="b.PSA.78.50" type="verse">
						Mamatinas chalan para y linalaloña; ya ti jachoma y antiñija guinin y finatae, lao japolo y linâlâñija gui peste.
					</seg>
					<seg id="b.PSA.78.51" type="verse">
						Ya japuno todo y finenena na finañagon guiya Egipto, y mas magas naminetgotñija gui jalom y tiendan Cam!
					</seg>
					<seg id="b.PSA.78.52" type="verse">
						Lao chalane juyong y taotaoña taegüije y quinilo sija, yan jaesgagaejon sija gui desierto taegüije y manadan, gâgâ.
					</seg>
					<seg id="b.PSA.78.53" type="verse">
						Ya jachule sija gui seguro, ya sija ti manmaañao: lao y tase tumampe y enimigoñija.
					</seg>
					<seg id="b.PSA.78.54" type="verse">
						Ya jacone sija asta y oriyan y sinantos na sagaña, güineja na ogso ni y guinanan y agapa na canaeña.
					</seg>
					<seg id="b.PSA.78.55" type="verse">
						Jayute juyong y nasion locue gui menañija, yan jafacae guiya sija y erensiañija ya jaraya, ya janafañaga y tribon Israel gui jalom y tiendañija.
					</seg>
					<seg id="b.PSA.78.56" type="verse">
						Lao sija trabia jatietentaja, yan manmanembebesteja contra y Gueftaquilo na Yuus, yan ti jaadaje y tinagoña.
					</seg>
					<seg id="b.PSA.78.57" type="verse">
						Lao manalo tate, yan manmafatinas dinague taegüije y tatañija: ya manmabira sija gui un banda taegüije y dacon na atco.
					</seg>
					<seg id="b.PSA.78.58" type="verse">
						Sa macase güe ya mannalalalo pot y sagañija ni taquilo ya masuog güe ya manafanugo ni y imageñija ni tinaga.
					</seg>
					<seg id="b.PSA.78.59" type="verse">
						Anae jajungog este si Yuus, ninabubo, yan jagoschatlie iya Israel.
					</seg>
					<seg id="b.PSA.78.60" type="verse">
						Ya pot ayo na jadingo y tabetnaculo guiya Silo, yan y tienda ni y japolo gui entalo taotao sija.
					</seg>
					<seg id="b.PSA.78.61" type="verse">
						Ya janae ni y minetgotña y cautibo, ya y minalagña gui canae y contrario.
					</seg>
					<seg id="b.PSA.78.62" type="verse">
						Janae y espada ni y taotaoña: yan ninabubo ni y erensiaña.
					</seg>
					<seg id="b.PSA.78.63" type="verse">
						Linachae ni y guafe y manpatgon na lalaje; ya y manpatgon na famalaoan taya cantan umasagua.
					</seg>
					<seg id="b.PSA.78.64" type="verse">
						Ya y mamaleñija manmodong gui espada; ya y manbiuda sija ti ninafantriste.
					</seg>
					<seg id="b.PSA.78.65" type="verse">
						Ya y Señot magmata taegüije y uno ni y guinin mamaego, yan taegüije y matatñga na taotao ni y ninaaagang pot rason di y bino.
					</seg>
					<seg id="b.PSA.78.66" type="verse">
						Ya japuno y enimiguña sija ni y mañasaga gui santate: yan japolo sija güi taejinecog na minamajlao.
					</seg>
					<seg id="b.PSA.78.67" type="verse">
						Ademas jarechasa y tabetnaculo gui as José, ya ti jaayeg y tribon Efraim.
					</seg>
					<seg id="b.PSA.78.68" type="verse">
						Lao jaayeg tribon Juda, ayo ogso Sion ni y güinaeyaña.
					</seg>
					<seg id="b.PSA.78.69" type="verse">
						Ya jafatinas y sinantos na sagaña taegüije y manaquilo na sagayan sija, taegüije y tano na japlanta para taejinecog.
					</seg>
					<seg id="b.PSA.78.70" type="verse">
						Jaayeg si David locue na tentagoña, yan jacone güe guinin y quelat y quinilo,
					</seg>
					<seg id="b.PSA.78.71" type="verse">
						Chinile güe ni guinin jatatitiye y manmanago na quinilo ya 
						<i>
							jacone
						</i>
						 para unafañocho y taotaoña gui as Jacob yan y erensiaña guiya Israel.
					</seg>
					<seg id="b.PSA.78.72" type="verse">
						Ya taegüije janafañocho sija segun y tininas y corasonña; yan jaesgaejon sija pot y tiningon y canaeña.
					</seg>
				</div>
				<div id="b.PSA.79" type="chapter">
					<seg id="b.PSA.79.1" type="verse">
						O Yuus, y nasion ni ti manjonggue manmato ya manjalom gui erensiamo: ya manataelaye y santos na templomo; ya 
						<i>
							mayulang
						</i>
						 ya mapolo y Jerusalem pot montón sija.
					</seg>
					<seg id="b.PSA.79.2" type="verse">
						Ya y tataotao y manmatae na tentagomo manmanae nañija y pajaro gui langet: ya y catnen y mañantosmo y gâgâ gui tano.
					</seg>
					<seg id="b.PSA.79.3" type="verse">
						Y jâgâñija manmachuda taegüije y janom, gui oriyan Jerusalem; sa taya jaye ufanjinafog.
					</seg>
					<seg id="b.PSA.79.4" type="verse">
						Manafanmamamajlaojam ni y tiguangmame: manmamofeajam yan manmabotleajam ni y mañasaga gui oriyanmame.
					</seg>
					<seg id="b.PSA.79.5" type="verse">
						Asta ngaean, O Señot, unlalalo para taejinecog? ya y inigomo sinenggue taegüije y guafe?
					</seg>
					<seg id="b.PSA.79.6" type="verse">
						Chuda juyong y binibumo gui jilo y nasion ni y ti tumungojao, yan y jilo y raeno sija ni y ti umaagan y naanmo.
					</seg>
					<seg id="b.PSA.79.7" type="verse">
						Sa sija lumachae si Jacob, yan jayulang y sagañija.
					</seg>
					<seg id="b.PSA.79.8" type="verse">
						Chamo jumajaso contra jame y tinaelayen y tatamname: Polo y minauleg minaasemo ya uchadig insedajam; sa manafangostagpapjamam.
					</seg>
					<seg id="b.PSA.79.9" type="verse">
						Ayudajam, O Yuus, gui satbasionmame pot y minalag y naanmo; yan nafanlibrejam, yan fagase y isaomame pot y naanmo.
					</seg>
					<seg id="b.PSA.79.10" type="verse">
						Sa jafa ilegñija y nasion ni ti manmanjonggue: Mangue y Yuusñija? Polo y inemog y jâgâ y tentagomo sija ni y manmachuda ya umatungo ni y nasion ni ti manmanjonggue, gui menan y matanmame.
					</seg>
					<seg id="b.PSA.79.11" type="verse">
						Polo ya y inigon y manmapreso mato gui menamo; segun y dinangculo y ninasiñamo adaje ayo sija y esta manmatancho para ufanmatae.
					</seg>
					<seg id="b.PSA.79.12" type="verse">
						Ya apase gui tiguangmame siete mas gui jalom y pechoñija, y linalatdeñija, sa sija lumalatdejao, O Señot.
					</seg>
					<seg id="b.PSA.79.13" type="verse">
						Ayo nae jame y taotaomo yan y quinilo gui pastajimo, bae inalaba jao para taejinecog; ya infanmamanue ni y alabansamo para todo y generasion.
					</seg>
				</div>
				<div id="b.PSA.80" type="chapter">
					<seg id="b.PSA.80.1" type="verse">
						ECUNGOG, O Pastot guiya Israel, jago ni y umesgagaejon si José taegüije y manadan quinilo; jago ni y sumasaga gui entalo y querubin sija manina mona.
					</seg>
					<seg id="b.PSA.80.2" type="verse">
						Y menan Efraim, yan Benjamin, yan Manases, nacajulo y minatatngamo, ya maelajao para usatbajam.
					</seg>
					<seg id="b.PSA.80.3" type="verse">
						Birajam talo, O Yuus; ya nafanina y matamo ya infansatbo.
					</seg>
					<seg id="b.PSA.80.4" type="verse">
						O Jeova, Yuus y inetnon sendalo, asta ngaean unlálalaloja contra y tinayuyut y taotaomo?
					</seg>
					<seg id="b.PSA.80.5" type="verse">
						Unafañochocho sija ni y pan lago; yan unnae sija ni y lago para ujaguinem gui dangculo na medida.
					</seg>
					<seg id="b.PSA.80.6" type="verse">
						Unnafanmumojam yan y tiguangmame: yan y enimigonmame manmachachatgue jam gui entaloñija.
					</seg>
					<seg id="b.PSA.80.7" type="verse">
						Birajam talo, O Yuus y inetnon sendalo, ya nafanina y matamo; ya infansatbo.
					</seg>
					<seg id="b.PSA.80.8" type="verse">
						Jago chumule juyong y trongcon ubas guiya Egipto: ya jagasja unyute juyong y nasion, ya untanme güe.
					</seg>
					<seg id="b.PSA.80.9" type="verse">
						Jago fumamauleg y saga gui menaña, ya güiya y natadodong y jaleña, yan nabula y tano.
					</seg>
					<seg id="b.PSA.80.10" type="verse">
						Ya sabana sija mantinampe ni y aninengña, yan y ramasña taegüije y sedro Yuus na trongcon jayo.
					</seg>
					<seg id="b.PSA.80.11" type="verse">
						Jatago juyong y ramasña gui tase; yan y manlodo na siniso gui sadog.
					</seg>
					<seg id="b.PSA.80.12" type="verse">
						Sa jafa unjulog papa y quelatña: ya todo y manmalolofan gui chalan matitife güe?
					</seg>
					<seg id="b.PSA.80.13" type="verse">
						Y balaco guinin y jalomtano machuchule ya mayúyulang, yan y manmachaleg na gâgâ gui fangualuan cumacano.
					</seg>
					<seg id="b.PSA.80.14" type="verse">
						Birajao talo, O Yuus inentnon sendalo, ingagagao jao: ya talag papa guinin y langet ya unlie yan unbisita este na trongcon ubas,
					</seg>
					<seg id="b.PSA.80.15" type="verse">
						Ya y fangualuan ni y tinanom y agapa na canaemo, yan y ramas ni jago munafitme para jagoja namaesa,
					</seg>
					<seg id="b.PSA.80.16" type="verse">
						Masinenggue ni y guafe, ya mautut papa esta; ya manmalingo pot y chinema gui menamo.
					</seg>
					<seg id="b.PSA.80.17" type="verse">
						Polo y canaemo gui jilo y taotao gui agapa na canaemo, gui jilo y lajin y taotao ni unnametgot para jago.
					</seg>
					<seg id="b.PSA.80.18" type="verse">
						Ayo nae ti infanalo tate guinin jago: nafanlâlâjam ya bae inagang y naanmo.
					</seg>
					<seg id="b.PSA.80.19" type="verse">
						Birajam talo, O Jeova, Yuus y inetnon sendalo, ya nafanina y matamo; ya infansatbo.
					</seg>
				</div>
				<div id="b.PSA.81" type="chapter">
					<seg id="b.PSA.81.1" type="verse">
						FANGANTA agang gui as Yuus ni y minetgotta: fatinas y magof na boruca gui as Yuus Jacob.
					</seg>
					<seg id="b.PSA.81.2" type="verse">
						Entona y salmo, yan chule mague y pandireta; yan y magof na atpa yan y guitala.
					</seg>
					<seg id="b.PSA.81.3" type="verse">
						Guaefe y trompeta gui tiempo y nuebo na pulan, gui tiempon gualafon na pulan, gui jaanen y guipot magas.
					</seg>
					<seg id="b.PSA.81.4" type="verse">
						Sa este lay guiya Israel: yan y tinago Yuus Jacob.
					</seg>
					<seg id="b.PSA.81.5" type="verse">
						Jafatinas este as José para untestimonio anae jumanao juyong gui inanaco y tano Egipto: anae jujungog y finijo na ti siña jutungo.
					</seg>
					<seg id="b.PSA.81.6" type="verse">
						Janajanao y apagaña guinin y catga: yan y canaeña manalibre guinin y lauya.
					</seg>
					<seg id="b.PSA.81.7" type="verse">
						Jago umaagan gui chinatsaga, ya guajo munalibrejao: guajo umopejao gui umatog na sagayan julo: ya juchaguejao gui oriyan janom guiya Meriba. Sila.
					</seg>
					<seg id="b.PSA.81.8" type="verse">
						Jungog, O taotaojo, ya guajo junae jao testimonio, O Israel, yaguin malagojao unecungogyo!
					</seg>
					<seg id="b.PSA.81.9" type="verse">
						Munga otro yuus, guiya jago; ni unadora otro yuus.
					</seg>
					<seg id="b.PSA.81.10" type="verse">
						Sa guajo y Jeova Yuusmo, ni y chumule jao juyong gui tano Egipto: baba y pachotmo, ya bae nabula.
					</seg>
					<seg id="b.PSA.81.11" type="verse">
						Lao y taotaojo ti jajungog y inagangjo; ya iya Israel ti malago ni guajo.
					</seg>
					<seg id="b.PSA.81.12" type="verse">
						Ayo nae jupolo sija ya jumanao ni y minajetog y corasonñija: para ufanmamomocat ni y pinagatñija.
					</seg>
					<seg id="b.PSA.81.13" type="verse">
						O yaguin y taotaojo majungog yo, ya iya Israel manmamocat gui chalanjo!
					</seg>
					<seg id="b.PSA.81.14" type="verse">
						Siña guse juchoma y enimigoñija, ya jubira y canaejo contra y contrarioñija.
					</seg>
					<seg id="b.PSA.81.15" type="verse">
						Ya y umanmachatlie ni y Jeova, mojon mansujeto sija guiya güiya: y tiempoñija usaga para taejinecog.
					</seg>
					<seg id="b.PSA.81.16" type="verse">
						Güiya unafañocho sija locue ni y mas mauleg na trigo: yan y miet ni jumujuyong gui acho anae junajaspog jao.
					</seg>
				</div>
				<div id="b.PSA.82" type="chapter">
					<seg id="b.PSA.82.1" type="verse">
						SI Yuus tumotojgue gui inetnon Yuus; ya jajusga gui entalo yuus sija.
					</seg>
					<seg id="b.PSA.82.2" type="verse">
						Asta ngaean nae unjusga ti tunas, yan unresibe y taotao sija ni y manaelaye? Sila.
					</seg>
					<seg id="b.PSA.82.3" type="verse">
						Jusga y mamoble yan y manaesaena: ya nafanunas y manpinite yan y mannesesitao.
					</seg>
					<seg id="b.PSA.82.4" type="verse">
						Rescata mamoble yan y mannesesitao: nafanlibre sija gui canae y manaelaye.
					</seg>
					<seg id="b.PSA.82.5" type="verse">
						Sa ti jatungo ni ujaquetungo: manmamomocatja gui jalom jomjom: ya todo y plinantan tano manalamten.
					</seg>
					<seg id="b.PSA.82.6" type="verse">
						Guajo ileco: Jamyo yuus; yan todo jamyo y famaguon y Gueftaquilo.
					</seg>
					<seg id="b.PSA.82.7" type="verse">
						Lao infanmataeja taegüije y taotao sija, yan infanbasnag taegüije y uno gui prinsipe sija.
					</seg>
					<seg id="b.PSA.82.8" type="verse">
						Cajulo, O Yuus, jusga y tano: sa jago umerensia todo y nasion.
					</seg>
				</div>
				<div id="b.PSA.83" type="chapter">
					<seg id="b.PSA.83.1" type="verse">
						CHAMO famatquiquilo, O Yuus: ya chamo tiumaagan yan chamo quequeto, O Yuus.
					</seg>
					<seg id="b.PSA.83.2" type="verse">
						Sa, estagüe, enimigumo na manpalalangpang: yan ayo sija y chumatlie jao jajatsa y iloñija.
					</seg>
					<seg id="b.PSA.83.3" type="verse">
						Sa manpinagat ni y dinague consejo contra y taotaomo, yan manafaesen entre sija contra y ninafanatogmo.
					</seg>
					<seg id="b.PSA.83.4" type="verse">
						Sa guinin ilegñija: Maela, ya nije tautut sija ni y guinin y nasion; para y naan Israel munga majaso mas.
					</seg>
					<seg id="b.PSA.83.5" type="verse">
						Sa sija manafaesen entre sija ni y unoja corason; ya managogüe contra jago.
					</seg>
					<seg id="b.PSA.83.6" type="verse">
						Y tiendan Edom yan Ismaelita sija: Moab yan Agareno sija.
					</seg>
					<seg id="b.PSA.83.7" type="verse">
						Gebal yan Ammon yan Amaleg; Filistia yan y mañasaga guiya Tiro.
					</seg>
					<seg id="b.PSA.83.8" type="verse">
						Asur locue mandaña yan sija: sa maninayuda ni y famaguon Lot. Sila.
					</seg>
					<seg id="b.PSA.83.9" type="verse">
						Fatinas guiya sija taegüije unfatinas iya Madian yan taegüije iya Sisara taegüije iya Jabin jijot gui sadog Sison:
					</seg>
					<seg id="b.PSA.83.10" type="verse">
						Ni y manmalingo guiya Endor: manjuyong manaegüije y estiecot para y tano.
					</seg>
					<seg id="b.PSA.83.11" type="verse">
						Fatinas y magasñija ya parejo yan Oreb yan Seeb; magajet na todo y prinsipeñija parejo yan Sebah yan Salmuna:
					</seg>
					<seg id="b.PSA.83.12" type="verse">
						Ni y ilegñija: Nije jitaja tachule y sagayan para iyotaja.
					</seg>
					<seg id="b.PSA.83.13" type="verse">
						O Yuusso, fatinas sija ya ufanparejo yan y petbos ni y remolílino; parejo yan y ngasan trigo gui menan y manglo;
					</seg>
					<seg id="b.PSA.83.14" type="verse">
						Taegüije y guafe anae jasonggue y jalomtano, yan taegüije y mañila anae finaliñagüe y sabana.
					</seg>
					<seg id="b.PSA.83.15" type="verse">
						Taegüijija petsigue sija ni y pagyomo, yan nafanmaañao sija ni y dangculon pinagyomo.
					</seg>
					<seg id="b.PSA.83.16" type="verse">
						Nabula y matañija ni y dinesonra: para sija ujaaligao y naanmo, O Jeova.
					</seg>
					<seg id="b.PSA.83.17" type="verse">
						Polo sija ya ufanmamajlao yan ufanmaañao para taejinecog: magajet na sija ufandesonrao, ya ufanmalingo.
					</seg>
					<seg id="b.PSA.83.18" type="verse">
						Para ujatungo na jagoja y naanmo si Jeova, na jagoja y Gueftaquilo gui jilo todo y tano.
					</seg>
				</div>
				<div id="b.PSA.84" type="chapter">
					<seg id="b.PSA.84.1" type="verse">
						NAGÜINAEYAYON y sagamo, O Señot y inetnon sendalo!
					</seg>
					<seg id="b.PSA.84.2" type="verse">
						Y antijo tumatanga, magajet na asta ninamalango pot y sagan y Jeova: y corasonjo yan y catneco agagange y lâlâlâ na Yuus.
					</seg>
					<seg id="b.PSA.84.3" type="verse">
						Magajet y gorrión mañoda gumaña, yan y golondrina chenchonña para güiya, anae siña mapolo y famaguonña, esta y jalom y attatmo, O Señot y inetnon sendalo, Rayjo yan Yuusso.
					</seg>
					<seg id="b.PSA.84.4" type="verse">
						Mandichoso ayo sija y mañasaga gui jalom y guimamo; sa sigueja di malabajao:
					</seg>
					<seg id="b.PSA.84.5" type="verse">
						Dichoso y taotao ni y minetgotña gaegue guiya jago: yan y chalan para jago gaegue gui corasonña.
					</seg>
					<seg id="b.PSA.84.6" type="verse">
						Ni y anae janafanmalofan gui inanaco bayen tinangis jafatinase tupo sija; ya y taftaf na ichan locue tinampe ni y bendision.
					</seg>
					<seg id="b.PSA.84.7" type="verse">
						Manjanao guinin y manasiña minetgot asta y 
						<i>
							otro
						</i>
						 minetgot cada uno guiya sija manmalie gui menan Yuus guiya Sion.
					</seg>
					<seg id="b.PSA.84.8" type="verse">
						O Jeova, Yuus y inetnon sendalo, jungog y tinayuyutto: ecungog, O Yuus Jacob. Sila.
					</seg>
					<seg id="b.PSA.84.9" type="verse">
						Lie, O Yuus, patangmame: ya atan y matan y pinalaemo.
					</seg>
					<seg id="b.PSA.84.10" type="verse">
						Sa y un jaane gui sagamo mas mauleg qui un mit. Gañacoja na jupottero gui guima y Yuusso, qui jusaga gui jalom y sagan y manaelaye.
					</seg>
					<seg id="b.PSA.84.11" type="verse">
						Sa y Jeova Yuus, güiya y atdao yan y patang: si Jeova unfannae grasia yan minalag: ti jachoma y manmauleg na güinaja ni y mammamomocat gui tininas.
					</seg>
					<seg id="b.PSA.84.12" type="verse">
						O Señot y inetnon sendalo, dichoso y taotao ni y umangoco güe guiya jago.
					</seg>
				</div>
				<div id="b.PSA.85" type="chapter">
					<seg id="b.PSA.85.1" type="verse">
						JEOVA, jago guinin ninamagof jao ni y tanomo: sa unnafanalo mague y manmacautiba sija gui as Jacob.
					</seg>
					<seg id="b.PSA.85.2" type="verse">
						Jago guinin umasie y tinaelayen y taotaomo: yan untampe todo y isaoñija. Sila.
					</seg>
					<seg id="b.PSA.85.3" type="verse">
						Guinin unnajanao todo y binibumo: ya unbirajao talo guinin y finijom y binibumo.
					</seg>
					<seg id="b.PSA.85.4" type="verse">
						Birajam, O Yuus, gui satbasionmame, yan nabasta y binibumo guiya jame.
					</seg>
					<seg id="b.PSA.85.5" type="verse">
						Ada unlalalaloja nu jame para taejinecog? Ada unnajujuyong y linâlâlomo para todo y generasion?
					</seg>
					<seg id="b.PSA.85.6" type="verse">
						Ada ti unnalâlâjam talo: para y taotaomo ufanmagof ni jago?
					</seg>
					<seg id="b.PSA.85.7" type="verse">
						Fanuejam ni y minaasemo, O Jeova, ya unnaejam ni y satbasionmo.
					</seg>
					<seg id="b.PSA.85.8" type="verse">
						Guajo jujungog jafa usangan si Yuus Jeova: sa güiya usangan y pas gui taotaoña, yan y mañantos sija: lao chañija natalo guato gui binaba.
					</seg>
					<seg id="b.PSA.85.9" type="verse">
						Magajet na y satbasionña esta jijot güije sija ni manmaañao nu güiya: para y minalag usaga gui tanomame.
					</seg>
					<seg id="b.PSA.85.10" type="verse">
						Minaase yan minagajet manásoda ya mandaña: y tininas yan y pas manachico.
					</seg>
					<seg id="b.PSA.85.11" type="verse">
						Y minagajet lacho julo gui tano; yan y tininas jaatan papa guinin y langet.
					</seg>
					<seg id="b.PSA.85.12" type="verse">
						Magajet na si Jeova numae ni y minauleg: ya y tanota manae minegaeña.
					</seg>
					<seg id="b.PSA.85.13" type="verse">
						Tininas jumajanao gui menaña; yan japolo y pinecatña y chalan para ufamocat.
					</seg>
				</div>
				<div id="b.PSA.86" type="chapter">
					<seg id="b.PSA.86.1" type="verse">
						NAEGUENG papa y talangamo, O Jeova, ya unopeyo: sa pobleyo yan nesesitaoyo.
					</seg>
					<seg id="b.PSA.86.2" type="verse">
						Adaje y antijo; sa debotoyo: O jago ni y Yuusso, nalibre y tentagomo sa jaangoco gue guiya jago.
					</seg>
					<seg id="b.PSA.86.3" type="verse">
						Gaease nu guajo, O Jeova: sa juaagang jao todot dia.
					</seg>
					<seg id="b.PSA.86.4" type="verse">
						Namagof y anten y tentagomo; sa iya jago, O Jeova, nae jujatsa julo y antijo.
					</seg>
					<seg id="b.PSA.86.5" type="verse">
						Sa jago, Jeova, y mauleg yan y chadig manasie; yan dangculo y minaasemo güije todo gui umaagangjao.
					</seg>
					<seg id="b.PSA.86.6" type="verse">
						Jungog, O Señot y tinayuyutto: yan ecungog y inagang y guinagagaojo.
					</seg>
					<seg id="b.PSA.86.7" type="verse">
						Sa y jaanen y chinatsagaco juagangjao: ya jago y unopeyo.
					</seg>
					<seg id="b.PSA.86.8" type="verse">
						Sa y entalo y yuus sija, taya taegüenao iya jago, O Jeova; ni jafa na chocho parejo yan y chechomo.
					</seg>
					<seg id="b.PSA.86.9" type="verse">
						Todo y nasion sija ni y finatinasmo, manmato y manmanadora gui menamo, O Jeova; yan ufanalaba y naanmo.
					</seg>
					<seg id="b.PSA.86.10" type="verse">
						Sa jago dangculojao yan unfatitinas y manmaman na güinaja: jagoja na maesa Yuus.
					</seg>
					<seg id="b.PSA.86.11" type="verse">
						Fanagüeyo ni y chalanmo, O Señot: ya bae jufamocat gui minagajetmo: ya naetnon y 
						<i>
							jinason
						</i>
						 corasonjo para umaañao ni y naanmo.
					</seg>
					<seg id="b.PSA.86.12" type="verse">
						Sa bae jualaba jao, O Jeova, Yuusso, contodo y corasonjo: yan junamalag y naanmo para taejinecog.
					</seg>
					<seg id="b.PSA.86.13" type="verse">
						Sa sendangculo y minaasemo para guajo; sa guinin unnalibre y antijo guinin iya papapa guiya sasalaguan.
					</seg>
					<seg id="b.PSA.86.14" type="verse">
						O Yuus, y mansobetbio mangajulo contra guajo, yan y inetnon y managuaguat na taotao jagasja maaliligao y antijo: yan ti mapolo jao gui menañija.
					</seg>
					<seg id="b.PSA.86.15" type="verse">
						Lao jago, O Jeova, si Yuus jao ni y bila minaase yan cariñoso, ñateng para binibo yan dangculo na minaase yan minagajet.
					</seg>
					<seg id="b.PSA.86.16" type="verse">
						O birajao, guiya guajo ya gaease nu guajo: nae ni y minetgotmo y tentagomo, yan nalibre y lajin y tentagomo palaoan.
					</seg>
					<seg id="b.PSA.86.17" type="verse">
						Fanueyo ni y señat para y mauleg: para ujalie ayo sija y chumatliiyo ya ufanmamajlao: sa jago, Jeova, y umayudayo yan cumonsuelayo.
					</seg>
				</div>
				<div id="b.PSA.87" type="chapter">
					<seg id="b.PSA.87.1" type="verse">
						YPLINANTAÑA gaegue gui santos na ogso.
					</seg>
					<seg id="b.PSA.87.2" type="verse">
						Jaguaeyaña si Jeova y trangca Sion mas que todo y saga sija gui as Jacob.
					</seg>
					<seg id="b.PSA.87.3" type="verse">
						Manmalag na güinaja y manmasasangan guiya jago, O siuda Yuus. Sila.
					</seg>
					<seg id="b.PSA.87.4" type="verse">
						Guajo bae jusangan ni y Rahab yan Babilonia gui entalo ayo sija ni y tumunogyo: Sa, estagüe, Palestina yan Tiro yan Etiopia: este na taotao mafañagon güije.
					</seg>
					<seg id="b.PSA.87.5" type="verse">
						Yan iya Sion ualog: Este yan ayo na taotao mafañagon iya güiya: yan y Gueftaquilo namaesa unafitmegüe.
					</seg>
					<seg id="b.PSA.87.6" type="verse">
						Si Jeovaja tumufong anae jatugue sija y taotao, na esta na taotao mafañagon güije. Sila.
					</seg>
					<seg id="b.PSA.87.7" type="verse">
						Parejo y mangacanta yan y madadandan 
						<i>
							ufangaegue güije:
						</i>
						 ya todo y bebôco gaegue guiya jago. Sila.
					</seg>
				</div>
				<div id="b.PSA.88" type="chapter">
					<seg id="b.PSA.88.1" type="verse">
						O Jeova, Yuus satbasionjo, güajo guinin umaagan jaane yan puenge gui menamo:
					</seg>
					<seg id="b.PSA.88.2" type="verse">
						Polo y tinayuyutto ya ufato gui menamo: naegueng y talangamo gui inagangjo.
					</seg>
					<seg id="b.PSA.88.3" type="verse">
						Sa y antijo bula chinatsaga sija: ya y linâlâjo esta jijot gui para y naftan.
					</seg>
					<seg id="b.PSA.88.4" type="verse">
						Estayo matufong yan ayo sija y manjajanao papa gui joyo: sa taegüije yo y taotao ni y taya ayudaña.
					</seg>
					<seg id="b.PSA.88.5" type="verse">
						Mayute esta gui entalo y manmatae, taegüije y manmapuno ni y manaason jalom y naftan; ni y ti unjajaso mas: ni y manmautut guinin y canaemo.
					</seg>
					<seg id="b.PSA.88.6" type="verse">
						Jago pumoloyo guiya papapa na joyo, gui jalom jomjom na lugat gui jalom y tinadong.
					</seg>
					<seg id="b.PSA.88.7" type="verse">
						Y binibumo sumasaga macat guiya güajo, ya unachatsagayo nu y todo napomo. Sila.
					</seg>
					<seg id="b.PSA.88.8" type="verse">
						Jago munafanjanao lachago y manatungojo guiya guajo; unpoloyo na jumachatlie nu sija: mapongleyo ya ti siñayo manajanao.
					</seg>
					<seg id="b.PSA.88.9" type="verse">
						Y atadogjo ninalachae pot y pinitijo: ya juagangjajao, O Jeova, cada jaane, jujuto juyong y canaejo guiya jago.
					</seg>
					<seg id="b.PSA.88.10" type="verse">
						Ada unnamalie y ninamanman gui manmatae? Siña y manmatae mangajulo ya unmaalaba? Sila.
					</seg>
					<seg id="b.PSA.88.11" type="verse">
						Siña y minauleg güinaeyamo masangan gui jalom y naftan? pat y minagajetmo gui yinilang?
					</seg>
					<seg id="b.PSA.88.12" type="verse">
						Siña y ninamanmanmo matungo gui jalom jomjom? yan y tininasmo gui jalom tano ni y manmalefa?
					</seg>
					<seg id="b.PSA.88.13" type="verse">
						Lao guajo iya jago, O Jeova, umaagangyo: yan ogaan tinayuyutto ufato gui menamo.
					</seg>
					<seg id="b.PSA.88.14" type="verse">
						Sajafa, O Jeova, na unyute y antijo? Sajafa na unnaatog y matamo guinin iya guajo?
					</seg>
					<seg id="b.PSA.88.15" type="verse">
						Gofchatsaga tristeyo yan cana yo matae, desde y pinatgonjo: mientras jususungon y minamaañaomo, ya janagosestotbayo.
					</seg>
					<seg id="b.PSA.88.16" type="verse">
						Ya y fijom na binibumo malofan guiya guajo: ya y minamaañaomo umututyo.
					</seg>
					<seg id="b.PSA.88.17" type="verse">
						Sa manmato gui oriyajo todot dia taegüije y janom: mandaña gui oriyajo.
					</seg>
					<seg id="b.PSA.88.18" type="verse">
						Y güinaeyaco yan y amigujo unnafañago guiya guajo, yan y manatungojo gui jalom jomjom.
					</seg>
				</div>
				<div id="b.PSA.89" type="chapter">
					<seg id="b.PSA.89.1" type="verse">
						BAE jucanta y minaase Jeova para taejinecog: ya y pachotto nae junamatungo y minagajetmo gui todo y generasion.
					</seg>
					<seg id="b.PSA.89.2" type="verse">
						Sa ileco: Y minaase umanacajulo para taejinecog: ya y minagajetmo unnafitme todo gui langet.
					</seg>
					<seg id="b.PSA.89.3" type="verse">
						Ya jufatinas y trato gui inayegco, yan manjulayo gui as David ni y tentagojo.
					</seg>
					<seg id="b.PSA.89.4" type="verse">
						Ya y semiyamo junafitme para taejinecog: ya jufatinas julo y tronumo gui todo y generasion. Sila.
					</seg>
					<seg id="b.PSA.89.5" type="verse">
						Ya y langet sija ufanmanalaba ni y ninamanmanmo, O Jeova: y minagajetmo locue gui inetnon y mañantos.
					</seg>
					<seg id="b.PSA.89.6" type="verse">
						Sa jaye gui langet sija siña parejuña si Jeova? Jaye gui lajin y gaeninasiña uparejuña si Jeova?
					</seg>
					<seg id="b.PSA.89.7" type="verse">
						Si Yuus, gosnamaañao gui pinagat y mañantos, yan umamaanaogüe güe mas qui todo ni ayo sija y mangaegue gui oriyaña.
					</seg>
					<seg id="b.PSA.89.8" type="verse">
						O Jeova, Yuus y inetnon sendalo, jaye matatnga parejo yan jago, O YAH? ya y minagajetmo ni y gaegue gui oriyamo?
					</seg>
					<seg id="b.PSA.89.9" type="verse">
						Jago umaregla y sobetbian tase: anae y napo mangajulo, jago pumoca sija.
					</seg>
					<seg id="b.PSA.89.10" type="verse">
						Jago yumamag iya Rahab ya unfapidaso taegüije y uno ni y mapuno; jago chumalapon y enimigumo ni y canae y minetgotmo.
					</seg>
					<seg id="b.PSA.89.11" type="verse">
						Y langet sija iyomo, yan yo tano locue iyomo: y tano yan y binilan sinajguanña ni y plinantamo sija.
					</seg>
					<seg id="b.PSA.89.12" type="verse">
						Y sanlago yan y sanjaya, jago fumatinas sija: Tabor yan Hermon manmagof ni y naanmo.
					</seg>
					<seg id="b.PSA.89.13" type="verse">
						Gaegue guiya jago y canae ni y matatnga: sa y canaemo metgot, ya taquilo y agapa na canaemo.
					</seg>
					<seg id="b.PSA.89.14" type="verse">
						Y tininas yan y juisio y plinantan tronumo: minaase yan minagajet manjajanao gui menan metamo.
					</seg>
					<seg id="b.PSA.89.15" type="verse">
						Mandichoso ayo na taotao y tumungo y magof na inagang: sa manmamocat gui mananan y matamo, O Jeova.
					</seg>
					<seg id="b.PSA.89.16" type="verse">
						Sa y naanmo nae manmamagof todot dia: yan y tininasmo nae munafangajulo.
					</seg>
					<seg id="b.PSA.89.17" type="verse">
						Sa jago y minalag y minetgotñija: yan pot y finaboresimo na injatsajulo y canggelonmame.
					</seg>
					<seg id="b.PSA.89.18" type="verse">
						Sa iyon Jeova y patangta: yan y rayta iyon Ayo na Santos guiya Israel.
					</seg>
					<seg id="b.PSA.89.19" type="verse">
						Ayonae unsangan gui guinigüife gui mañantosmo, ya ilegmo: guajo jupolo y inayuda gui jilo y uno ni y matatnga: yan junacajulo y uno na y maayeg gui taotao.
					</seg>
					<seg id="b.PSA.89.20" type="verse">
						Jusoda si David na tentagojo; ya jupalae güe nu y santos na lañajo.
					</seg>
					<seg id="b.PSA.89.21" type="verse">
						Guiya y canaejo munafitme: yan y canaejoja locue munametgot güe:
					</seg>
					<seg id="b.PSA.89.22" type="verse">
						Ya y enimigo taeinamot guiya güiya: ni y lajin y manaelaye ti umanalamen güe.
					</seg>
					<seg id="b.PSA.89.23" type="verse">
						Sa bae juyute papa y contrarioña gui menaña yan jucastiga ayo sija y chumatlie güe.
					</seg>
					<seg id="b.PSA.89.24" type="verse">
						Lao y minagajetto yan y minaasejo usaga guiya güiya: yan pot y naanjo na umanacajulo y canggelonña.
					</seg>
					<seg id="b.PSA.89.25" type="verse">
						Ya bae jupolo y canaeña locue gui jalom tase, yan y agapa na canaeña gui jalom sadog.
					</seg>
					<seg id="b.PSA.89.26" type="verse">
						Sa güiya umalog ni guajo: Jago y tatajo, Yuusso, yan y acho gui satbasionjo.
					</seg>
					<seg id="b.PSA.89.27" type="verse">
						Bae jupolo güe locue pot finenana na finañagujo, mas taquiloña qui y ray sija gui tano.
					</seg>
					<seg id="b.PSA.89.28" type="verse">
						Y minaasejo bae juadaje pot güiya para taejinecog, yan y tratujo ufitme guiya güiya.
					</seg>
					<seg id="b.PSA.89.29" type="verse">
						Y semiyaña locue junasaga para ugaegue taejinecog, yan y tronuña taegüije y jaanen y langet.
					</seg>
					<seg id="b.PSA.89.30" type="verse">
						Yaguin famaguonña dumingo y tinagojo, yan ti manmamomocat gui juisioco,
					</seg>
					<seg id="b.PSA.89.31" type="verse">
						Yaguin maquebranta y layjo yan ti maadaje y tinagojo;
					</seg>
					<seg id="b.PSA.89.32" type="verse">
						Ayo nae jufatoegüe gui inaguaguatñija yan y bara, ya jusaulag gui tinaelayeñija.
					</seg>
					<seg id="b.PSA.89.33" type="verse">
						Lao y minaasejo ti junajanao todo guiya güiya: ya ti jupolo na ufatta y minagajetto.
					</seg>
					<seg id="b.PSA.89.34" type="verse">
						Y tratujo ti juquebranta ni jutolaeca y sinanganjo ni jumuyong gui labiosso.
					</seg>
					<seg id="b.PSA.89.35" type="verse">
						Un biajeja jufanjula pot y sinantosso ya ti judague si David.
					</seg>
					<seg id="b.PSA.89.36" type="verse">
						Y semiyaña gagaegue para taejinecog, yan y tronuña taegüijeja y atdao gui menajo.
					</seg>
					<seg id="b.PSA.89.37" type="verse">
						Ya maplanta para taejinecog taegüije y pilan, ya taegüije y gosmagajet na testigo gui langet. Sila.
					</seg>
					<seg id="b.PSA.89.38" type="verse">
						Lao jago jagasja unyute yan unrechasa, jago jagasja lalalojao ni y pinalaemo.
					</seg>
					<seg id="b.PSA.89.39" type="verse">
						Sa unchatlie y traton y tentagomo; ya unnaale y coronaña asta papa gui jilo oda.
					</seg>
					<seg id="b.PSA.89.40" type="verse">
						Unyamag papa todo y quelatña; yan unyulang y minetgot na castiyaña.
					</seg>
					<seg id="b.PSA.89.41" type="verse">
						Ya todo y manmalolofan gui ayo na chalan mayuteñaeñaejon: güiya manamamamajlao ni y tiguangña.
					</seg>
					<seg id="b.PSA.89.42" type="verse">
						Jago jumatsa julo y agapa na canae y contrariuña sija; yan jago munafanmagof todo y enimiguña.
					</seg>
					<seg id="b.PSA.89.43" type="verse">
						Magajet na jago locue bumira y filon y espadaña, ya ti unnafitme güe gui guera.
					</seg>
					<seg id="b.PSA.89.44" type="verse">
						Jago jagasja munabasta y minalagña, yan unyute y tronuña papa gui jilo oda.
					</seg>
					<seg id="b.PSA.89.45" type="verse">
						Ya y jaanen y pinatgonña jago jagasja munacadada: jago jagasja tumampe güe ni y minamajlao. Sila.
					</seg>
					<seg id="b.PSA.89.46" type="verse">
						Asta ngaean, O Jeova, ada unatogjao para taejinecog? 
						<i>
							Asta ngaean
						</i>
						 ufañila y binibumo taagüije y guafe?
					</seg>
					<seg id="b.PSA.89.47" type="verse">
						O, jaso na quinadada y tiempoco esta: pot jafa na taesetbe jagas unfatinas todo y famaguan taotao?
					</seg>
					<seg id="b.PSA.89.48" type="verse">
						Jaye na taotao enao y lalâlâ ya ti ulie finatae, ni y ujanalibre y antiña gui ninasiñan y naftan? Sila.
					</seg>
					<seg id="b.PSA.89.49" type="verse">
						Jeova, mangue y minaasemo sija ni y ampmam, ni y jinilamo as David gui minagajetmo?
					</seg>
					<seg id="b.PSA.89.50" type="verse">
						Jaso, Jeova, y minamajlao y tentagomo sija: ni y jucatgaja gui jalom pechoco, y minamamajlao y taotao todo ni y matatnga:
					</seg>
					<seg id="b.PSA.89.51" type="verse">
						Ni y enimigumo mannanamamajlao, O Jeova: ni y enimigumo munamamajlao y pinecat y pinalaemo.
					</seg>
					<seg id="b.PSA.89.52" type="verse">
						Bendito si Jeova para taejinecog: Amen yan Amen.
					</seg>
				</div>
				<div id="b.PSA.90" type="chapter">
					<seg id="b.PSA.90.1" type="verse">
						JEOVA jago guinin saganmamame yan todo y generasion.
					</seg>
					<seg id="b.PSA.90.2" type="verse">
						Antes de najuyong y egso sija ya unfatinas y tano todo yan y mañasaga: sa desde y tutujonña yan asta y taejinecog, jagoja si Yuus.
					</seg>
					<seg id="b.PSA.90.3" type="verse">
						Jago bumira y taotao para y yinilang; ya ilelegmo: Fanalo guato, jamyo famaguon taotao.
					</seg>
					<seg id="b.PSA.90.4" type="verse">
						Sa y mit años gui menamo taegüijeja y nigapja anae malofan esta, yan taegüijeja y ora gui bumebela gui puenge.
					</seg>
					<seg id="b.PSA.90.5" type="verse">
						Jago chumule sija taegüije y minilag y janom; manaegüije y minaego: ya y egaan manaeguije y chaguan ni y manlacho julo.
					</seg>
					<seg id="b.PSA.90.6" type="verse">
						Ya y egaan, mumegae ya manlacho julo; lao y pupuenge manmautut yan ufanmalayo.
					</seg>
					<seg id="b.PSA.90.7" type="verse">
						Sa y linalalomo nae lumachaejam, yan y binibumo nae munafañatsagajam.
					</seg>
					<seg id="b.PSA.90.8" type="verse">
						Sa unpolo y tinaelayenmame gui menamo, yan y ti matungo na isaomame gui minananan y matamo.
					</seg>
					<seg id="b.PSA.90.9" type="verse">
						Sat odo y jaaninmame manmalofan gui binibumo: inlachae y sacanmame ni y taegüijeja cuentos ni y masangan esta.
					</seg>
					<seg id="b.PSA.90.10" type="verse">
						Y jaanen y sacanmame setenta años, ya y pot y minetgot siña gagaegue asta ochenta años; lao y sobetbiañija y checho yan y trineste; sa munaguse manmapos: yan jame mangupo.
					</seg>
					<seg id="b.PSA.90.11" type="verse">
						Jaye tumungo y ninasiñan y linalalomo, ya y binibumo segun y ninamaañao guiya jago.
					</seg>
					<seg id="b.PSA.90.12" type="verse">
						Ya fanagüejam tumufong y jaaninmame, para mojon usiña guajajam un corason ni y malate.
					</seg>
					<seg id="b.PSA.90.13" type="verse">
						Talo mague, O Jeova: asta ngaean? ya polo ya unfañotsot pot y tentagomo.
					</seg>
					<seg id="b.PSA.90.14" type="verse">
						O nafannajong jam taftaf ni y minaasemo: ya insiña manmagof yan infansenmagof todo gui jaaninmame.
					</seg>
					<seg id="b.PSA.90.15" type="verse">
						Nafanmagof jam, segun na jaane anae unnafanpinite jam, yan y sacan anae inlie y taelaye:
					</seg>
					<seg id="b.PSA.90.16" type="verse">
						Polo y chechomo umalie gui tentagomo sija, yan y minalagmo gui famaguonña.
					</seg>
					<seg id="b.PSA.90.17" type="verse">
						Ya y guinatbon Jeova ni y Yuusta ugaegue guiya jame; ya unnafitme guiya jame y checho y canaeta: magajet, y checho y canaemame unnafitme.
					</seg>
				</div>
				<div id="b.PSA.91" type="chapter">
					<seg id="b.PSA.91.1" type="verse">
						YA y sumasaga gui umatog na sagayan y Gueftaquilo, güiya usaga gui papa y anineng y Todojajanasiña.
					</seg>
					<seg id="b.PSA.91.2" type="verse">
						Bae jusangan as Jeova, güiya y umamparayo yan y castiyujo: Yuusso, iya güiya nae juangocoyo.
					</seg>
					<seg id="b.PSA.91.3" type="verse">
						Sa güiya unninalibre guinin y lason y tiradot, yan guinin y yinilang peste.
					</seg>
					<seg id="b.PSA.91.4" type="verse">
						Güiya untinampe ni y piluña, yan y papa y papaña nae unangoco jao: y minagajetña uguinogüemo yan upatangmo.
					</seg>
					<seg id="b.PSA.91.5" type="verse">
						Jago ti unmaañao ni y minamaañao y puenge; ni y flecha ni mangugupo gui jaane;
					</seg>
					<seg id="b.PSA.91.6" type="verse">
						Ni pot y peste ni manmamomocat gui jalom jomjom; ni pot y yinilang ni y lumachae y taloane.
					</seg>
					<seg id="b.PSA.91.7" type="verse">
						Y mit ufanbasnag gui oriyamo, yan y dies mit gui agapa na canaemo: lao ti siña mato jijot guiya jago.
					</seg>
					<seg id="b.PSA.91.8" type="verse">
						Sa y atadogmoja umatan, yan lumie y apas y manaelaye.
					</seg>
					<seg id="b.PSA.91.9" type="verse">
						Jagoja, O Jeova, y umamparayo! Sa jagasja unfatinas y Gueftaquilo na sagamo.
					</seg>
					<seg id="b.PSA.91.10" type="verse">
						Taya taelaye ufato guiya jago, ni jafa na chetnot ujijot gui sagamo.
					</seg>
					<seg id="b.PSA.91.11" type="verse">
						Sa jaencatga y angjetña sija nu jago, para uninadaje todo gui jinanaomo.
					</seg>
					<seg id="b.PSA.91.12" type="verse">
						Ya unmajatsa julo ni y canaeñija, ya ti umanafannotpe acho y adengmo.
					</seg>
					<seg id="b.PSA.91.13" type="verse">
						Ya unfamgacha gui jilo y leon yan y culebla: y patgon leon yan y serpiente ungagacha gui papa adeng sija.
					</seg>
					<seg id="b.PSA.91.14" type="verse">
						Sa japolo y güinaeyaña guiya guajo, enao mina junalibre güe: guajo pumolo güe gui taquilo, sa güiya guinin tumungo y naanjo.
					</seg>
					<seg id="b.PSA.91.15" type="verse">
						Güiya umagangyo ya guajo umopegüe: sa jumajame gui chinatsaga; junalibre güe yan juonra güe.
					</seg>
					<seg id="b.PSA.91.16" type="verse">
						Ya y inanaco y linâlâña junanajong güe, yan jufanue güe ni y satbasionjo.
					</seg>
				</div>
				<div id="b.PSA.92" type="chapter">
					<seg id="b.PSA.92.1" type="verse">
						MAULEG para umannae grasias si Jeova ya umacanta y alabansa sija gui naanmo, O Jago, Gueftaquilo:
					</seg>
					<seg id="b.PSA.92.2" type="verse">
						Para infamamanue ni y minauleg güinaeyamo gui egaan yan y minagajetmo cada puenge.
					</seg>
					<seg id="b.PSA.92.3" type="verse">
						Gui dandan ni y dies cuetdasña; yan gui guitala; yan gui atpa yan y mames na inagang.
					</seg>
					<seg id="b.PSA.92.4" type="verse">
						Sa jago, Jeova, unnamagofyo nu y chechomo: ya bae junagana pot y checho y canaemo.
					</seg>
					<seg id="b.PSA.92.5" type="verse">
						O Jeova, namandinangculo sija y chechomo! yan jinasomo mansentadong:
					</seg>
					<seg id="b.PSA.92.6" type="verse">
						Sa y taotao ni y aguaguat ti jatungo: ni y caduco ti jatutungo este.
					</seg>
					<seg id="b.PSA.92.7" type="verse">
						Anae y manaelaye lachog taegüije y chaguan, yan anae todo y chumogüe y tinaelaye manlajyan: ayo mina ufanmayulang para taejinecog:
					</seg>
					<seg id="b.PSA.92.8" type="verse">
						Lao jago, O Jeova, para taejinecog gagaegue y tinaquilo.
					</seg>
					<seg id="b.PSA.92.9" type="verse">
						Sa, estagüe, y enimigumo, O Jeova, sa, estagüe, y enimigumo na ufanmalingo; yan todo y chumochogüe y tinaelaye ufanmachalapon.
					</seg>
					<seg id="b.PSA.92.10" type="verse">
						Lao y canggelonjo, jago munacajulo taegüije y canggelon y titogcha na nubiyo: ya mapalaeyo ni y lañan nuebo.
					</seg>
					<seg id="b.PSA.92.11" type="verse">
						Sa y atadogcoja lumie y güinaeyaco gui enimigujo sija yan y talangajoja jumungog y güinaeyaco ni chumogüe y taelaye ni y mangajulo contra guajo.
					</seg>
					<seg id="b.PSA.92.12" type="verse">
						Sa y tinas lâlâ taegüije y trongcon palma: lumadangculo güe taegüije y trongcon sedro gui Libano.
					</seg>
					<seg id="b.PSA.92.13" type="verse">
						Ayo sija y manmatanme gui guima Jeova, manlâlâ gui jalom y sagan y Yuusta.
					</seg>
					<seg id="b.PSA.92.14" type="verse">
						Sigueja di manmanogcha asta que manbijo: manmesgo yan manbetde.
					</seg>
					<seg id="b.PSA.92.15" type="verse">
						Para ufanmamanue na si Jeova goftunas: güiya y achojo ya taya tinaelaye guiya güiya.
					</seg>
				</div>
				<div id="b.PSA.93" type="chapter">
					<seg id="b.PSA.93.1" type="verse">
						SI Jeova jagobiebietna mabeste güe ni y ninasifia; si Jeova numabeste güe, ni y minetgot dinidog güe: y tano locue ninafitme ya ti siña manacalamten.
					</seg>
					<seg id="b.PSA.93.2" type="verse">
						Y tronumo mafatinas desde di ampmam na tiempo: jago guinin y taejinecog.
					</seg>
					<seg id="b.PSA.93.3" type="verse">
						Mangajulo y minalag sija, O Jeova, ya y minalag sija mangajulo y inangangñija; y minalag sija mangajulo y napoñija.
					</seg>
					<seg id="b.PSA.93.4" type="verse">
						Mastaquilo y inagang sija y minegae y janom sija, yan y fijom na napo gui tase, si Jeova gui sanjilo gaesisiña.
					</seg>
					<seg id="b.PSA.93.5" type="verse">
						Y testimoniomo sija mansenmagajet: sinantosja conbiene gui jalom guimamo, O Jeova, para taejinecog.
					</seg>
				</div>
				<div id="b.PSA.94" type="chapter">
					<seg id="b.PSA.94.1" type="verse">
						O Jeova, Yuus Jao, ni y inemog iyomo; O Yuus Jao, ni y inemog iyomo, famanuen maesajao ni y minalag.
					</seg>
					<seg id="b.PSA.94.2" type="verse">
						Jatsa jao julo, jago y jues y tano: nae ni y apasñija y mansobetbio.
					</seg>
					<seg id="b.PSA.94.3" type="verse">
						Jeova, asta ngaean y manaelaye, asta ngaean y manaelaye nae ufanmagana?
					</seg>
					<seg id="b.PSA.94.4" type="verse">
						Sija manmefno, sija sumangan sinaguat yan todo y chumochogüe y tinaelaye manbanidoso.
					</seg>
					<seg id="b.PSA.94.5" type="verse">
						Sa sija yumamag ya japedasitos y taotaomo, O Jeova, yan janafanpinite y erensiamo.
					</seg>
					<seg id="b.PSA.94.6" type="verse">
						Sija pumuno y biuda yan taotao juyong, yan japuno y manaetata.
					</seg>
					<seg id="b.PSA.94.7" type="verse">
						Sa ilegñija: Si Jeova ti ujalie, ni si Yuus Jacob ti ufanatituye.
					</seg>
					<seg id="b.PSA.94.8" type="verse">
						Fanatituye, jamyo managuaguat gui taotao: yan jamyo mangaduco, ngaean nae infanmalate?
					</seg>
					<seg id="b.PSA.94.9" type="verse">
						Ya ayo y plumanta y talanga, ada ti ujungog? ya ayo y fumatinas y atadog, ada ti ulie?
					</seg>
					<seg id="b.PSA.94.10" type="verse">
						Ya ayo y cumastiga y taotao sija ada ti ujanafanunas? ayoja y fumanagüe y taotao ni y tiningo?
					</seg>
					<seg id="b.PSA.94.11" type="verse">
						Si Jeova jatungo y jinason y taotao, na sija puro jinaja.
					</seg>
					<seg id="b.PSA.94.12" type="verse">
						Dichoso y taotao ni y unnaregla güe, O Jeova, yan ufanagüe güe ni y tinagomo;
					</seg>
					<seg id="b.PSA.94.13" type="verse">
						Sa jago siña numae gui descanso guinin y jaanin y chinatsaga, asta qui y joyo maguadog para y manaelaye.
					</seg>
					<seg id="b.PSA.94.14" type="verse">
						Sa si Jeova ti janasuja y taotaoña, ni ti udingo y erensiaña.
					</seg>
					<seg id="b.PSA.94.15" type="verse">
						Lao y jinisga utalo guato gui tininas: yan todo y manunas na corason ujadalalag.
					</seg>
					<seg id="b.PSA.94.16" type="verse">
						Jaye malago cajulo para guajo contra y chumochogüe y daño? Jaye malago tumojgue julo para guajo contra y chumochogüe y taelaye?
					</seg>
					<seg id="b.PSA.94.17" type="verse">
						Yanguin si Jeova guinin ti umayudayo, y antijo gusija guinin sumaga gui finatquilo.
					</seg>
					<seg id="b.PSA.94.18" type="verse">
						Anae ileco: Sulong y adengjo: y minaasemo, O Jeova, mumantieneyo.
					</seg>
					<seg id="b.PSA.94.19" type="verse">
						Anae juguaja y manadan jinasoco gui sanjalomjo, y quinensuelamo sija ninasenmagof y antijo.
					</seg>
					<seg id="b.PSA.94.20" type="verse">
						Y tronon tinaelaye uguaja comunion yan jago, ni y fumatinas daño pot y tinago?
					</seg>
					<seg id="b.PSA.94.21" type="verse">
						Sija mandaña contra y anten y manunas, yan ja sentensia y jâgâ y taeisao.
					</seg>
					<seg id="b.PSA.94.22" type="verse">
						Lao si Jeova guinin y leca na torijo: yan Yuusso y achon y guinegüeco.
					</seg>
					<seg id="b.PSA.94.23" type="verse">
						Ya güiya chumule gui jiloñija y isaoñija, yan ujautut sija gui dañoñijaja; ya si Jeova, ni y Yuusta, umutut sija.
					</seg>
				</div>
				<div id="b.PSA.95" type="chapter">
					<seg id="b.PSA.95.1" type="verse">
						O maela, ya tacantaye si Jeova: nije tafatinas y minagof na inagang para y acho y satbasionta.
					</seg>
					<seg id="b.PSA.95.2" type="verse">
						Nije taufanmato gui menaña yan y grasias, ya tafatinas y minagof na inagang nu y salmos.
					</seg>
					<seg id="b.PSA.95.3" type="verse">
						Sa si Jeova y dangculo na Yuus, yan y dangculo na Ray gui jilo todo yuus.
					</seg>
					<seg id="b.PSA.95.4" type="verse">
						Y jalom y canaeña nae mangaegue y manadong na sagayan gui tano: y minetgot y beca sija iyoña locue.
					</seg>
					<seg id="b.PSA.95.5" type="verse">
						Y tase iyoña yan güiya fumatinas: yan y canaeñaja fumatinas y anglo na tano.
					</seg>
					<seg id="b.PSA.95.6" type="verse">
						O maela nije taadora ya tafanecon papa, nije tafandimo gui menan Jeova ni y fumatinasjit.
					</seg>
					<seg id="b.PSA.95.7" type="verse">
						Sa güiya y Yuusta; yan jita y taotao gui pastajiña, yan y quinilo gui canaeña. Pago na jaane yaguin injingog y inagangña,
					</seg>
					<seg id="b.PSA.95.8" type="verse">
						Chamiyo munafanmajejetog y corasonmiyo, taegüije guiya Meriba, taegüije y jaanin y tentasion gui desierto.
					</seg>
					<seg id="b.PSA.95.9" type="verse">
						Anae y tatanmiyo tumientayo, machagueyo, yan malie y chechojo.
					</seg>
					<seg id="b.PSA.95.10" type="verse">
						Cuarenta años inapmamña nae tristeyo pot este na generasion, ya ileco: Sija na taotao ni y manlache gui corasonñija, yan jagasja ti jatungo y chalanjo.
					</seg>
					<seg id="b.PSA.95.11" type="verse">
						Pot ayo na manjulayo gui binibujo, ya sija ti siña majalom gui descansoco.
					</seg>
				</div>
				<div id="b.PSA.96" type="chapter">
					<seg id="b.PSA.96.1" type="verse">
						O cantaye si Jeova ni y nuebo na canta: cantaye si Jeova todo y tano.
					</seg>
					<seg id="b.PSA.96.2" type="verse">
						Cantaye si Jeova, bendise y naanña; fanmamanue ni y satbasionña guinin y jaane yan y jaane.
					</seg>
					<seg id="b.PSA.96.3" type="verse">
						Sangan claro y minalagña gui nasion sija ya y ninámanmanña gui entalo todo y taotao sija.
					</seg>
					<seg id="b.PSA.96.4" type="verse">
						Sa si Jeova dangculo, yan sendangculo para umaalaba: güiya umamaañaogüe mas qui todo yuus.
					</seg>
					<seg id="b.PSA.96.5" type="verse">
						Sa todo y yuus y nasion sija manidolo: lao si Jeova fumatinas y langet sija.
					</seg>
					<seg id="b.PSA.96.6" type="verse">
						Onra yan minagas mangaegue gui menaña: minetgot yan guinatbo mangaegue gui jalom y santos na sagaña.
					</seg>
					<seg id="b.PSA.96.7" type="verse">
						Nae si Jeova, O familian gui taotao sija, nae si Jeova minalag yan minetgot.
					</seg>
					<seg id="b.PSA.96.8" type="verse">
						Nae si Jeova ni y minalag sa uiyon y naanña: chule y ninae ya maela sanjalom gui sagaña.
					</seg>
					<seg id="b.PSA.96.9" type="verse">
						O adora si Jeova gui guinatbon y sinantosña: fanlaolao gui menaña todo y tano.
					</seg>
					<seg id="b.PSA.96.10" type="verse">
						Sangan gui nasion sija na si Jeova jagobiebietna: y tano maplanta locue ni y ti siña manacalamten: guiya jumusga y taotao gui tininas.
					</seg>
					<seg id="b.PSA.96.11" type="verse">
						Manmagof y langet sija, yan senmagof y tano; ya y tase palalangpang, yan y binilaña.
					</seg>
					<seg id="b.PSA.96.12" type="verse">
						Ya y fangualuan senmagof yan todo y mangaegue gui sanjalomña: ayonae todo y trongco sija gui jalomtano mangantapot y minagof.
					</seg>
					<seg id="b.PSA.96.13" type="verse">
						Gui menan Jeova, sa güiya umamamaela; sa guiya umamamaela para ujusga y tano: ujusga y tano gui tininas, yan y taotao sija gui minagajetña.
					</seg>
				</div>
				<div id="b.PSA.97" type="chapter">
					<seg id="b.PSA.97.1" type="verse">
						SI Jeova jagobiebietna, polo ya y tano umagof; polo ya y minegae y isla ufansenmagof.
					</seg>
					<seg id="b.PSA.97.2" type="verse">
						Y mapagajes yan y jemjom sija mangaegue gui oriyaña: tininas yan juisio y plinantan y tronuña.
					</seg>
					<seg id="b.PSA.97.3" type="verse">
						Y guafe manjanao gui menaña, yan mausinesenggue y enimiguña gui oriya.
					</seg>
					<seg id="b.PSA.97.4" type="verse">
						Y lamlamña maninina y tano: ya y tano malie ya ninalaolao.
					</seg>
					<seg id="b.PSA.97.5" type="verse">
						Y egso sija manmadirite taegüije y danges gui menan Jeova, gui menan y Señot y tano todo.
					</seg>
					<seg id="b.PSA.97.6" type="verse">
						Y langet sumangan claro y tininasña, yan todo y taotao guinin malie y minalagña.
					</seg>
					<seg id="b.PSA.97.7" type="verse">
						Nafanmamajlao todo ayo sija y sumesetbe y imagen sija ni tinaga, ni y tunanmaesaja sija y ídolo sija: Adora güe todo jamyo ni y yuus.
					</seg>
					<seg id="b.PSA.97.8" type="verse">
						Yya Sion jajungog ya ninamagof, yan y jagan Juda sija ninafansenmagof; sa pot y juisiomo sija, O Jeova.
					</seg>
					<seg id="b.PSA.97.9" type="verse">
						Sa jago Jeova, mas taquilo gui jilo todo y tano: ya jago umanacajulo chago gui jilo todo y yuus.
					</seg>
					<seg id="b.PSA.97.10" type="verse">
						O jamyo y gumaeya si Jeova, jachatlie y daño: güiya umadaje y anten y mañantosña: güiya munafanlibre sija juyong gui canae y manaelaye.
					</seg>
					<seg id="b.PSA.97.11" type="verse">
						Manana matanme para y manunas, yan minagof para y manunas na corason.
					</seg>
					<seg id="b.PSA.97.12" type="verse">
						Fanmagof as Jeova jamyo ni y manunas; nae grasias y santos na naaña.
					</seg>
				</div>
				<div id="b.PSA.98" type="chapter">
					<seg id="b.PSA.98.1" type="verse">
						CANTAYE si Jeova ni y nuebo na canta; sa güiya fumatinas y mannamanman na güinaja: sa y agapa na canaeña, yan y santos na canaeña fumatinas y satbasion para güiya.
					</seg>
					<seg id="b.PSA.98.2" type="verse">
						Si Jeova janamatungo y satbasionña: y tininasña jafanue gui menan y nasion sija.
					</seg>
					<seg id="b.PSA.98.3" type="verse">
						Jagasja jajaso y minaaseña yan y minagajetña para y guima Israel: ya todo sija y uttimon y tano, guinin malie y satbasion y Yuusta.
					</seg>
					<seg id="b.PSA.98.4" type="verse">
						Fatinas y minagof na inagang as Jeova, todo y tano: agang yan fanganta, nu y minagof, junggan, fanganta alabansa sija.
					</seg>
					<seg id="b.PSA.98.5" type="verse">
						Cantayo si Jeova y alabansa sija, nu y atpa; y atpa yan y inagang y guinatbon musica.
					</seg>
					<seg id="b.PSA.98.6" type="verse">
						Yan y trompeta sija yan y sonidon y cotneta; fatinas y minagof na inagang gui menan y Ray Jeova.
					</seg>
					<seg id="b.PSA.98.7" type="verse">
						Polo ya y tase upalalangpang yan y binilaña; y tano yan y mañasaga gui sanjalomña;
					</seg>
					<seg id="b.PSA.98.8" type="verse">
						Polo ya y manadan janom ujanafamapagpag canaeñija: polo ya y egso sija manganta pot y minagof.
					</seg>
					<seg id="b.PSA.98.9" type="verse">
						Gui menan Jeova: sa güiya umamamaela para ujusga y tano: ujusga y tano, gui tininas yan y taotao sija gui minagajet.
					</seg>
				</div>
				<div id="b.PSA.99" type="chapter">
					<seg id="b.PSA.99.1" type="verse">
						SI Jeova jagobiebietna; polo ya y taotao sija ufanlaolao; matatachong güe guijilo y querubin: polo ya y tano ufangalamten.
					</seg>
					<seg id="b.PSA.99.2" type="verse">
						Si Jeova dangculo guiya Sion: yan güiya mas taquilo gui jilo todo y taotao.
					</seg>
					<seg id="b.PSA.99.3" type="verse">
						Polo ya sija ufanalaba y dinagculon yan y namaañao na naanmo; sa santos güe.
					</seg>
					<seg id="b.PSA.99.4" type="verse">
						Y ninasiñan y ray locue jaguaeya y juisio: jago pumolo y tininas; jago fumatinas y juisio yan y tininas gui as Jacob.
					</seg>
					<seg id="b.PSA.99.5" type="verse">
						Nacajulo si Jeova ni y Yuusta, yan adora gui fañajangan y adengña; sa santos güe.
					</seg>
					<seg id="b.PSA.99.6" type="verse">
						Si Moises yan Aaron gui entalo mamale, yan si Samuel manisija yan ayo y umaagang y naanña; sija umaagang si Jeova, ya güiya umope sija.
					</seg>
					<seg id="b.PSA.99.7" type="verse">
						Güiya cumuentutuse sija gui jalom y jaliguen y mapagajes: sija umadaje y tinagoña, yan y otden ni y mannae sija.
					</seg>
					<seg id="b.PSA.99.8" type="verse">
						Jago umope sija, O Jeova Yuusmame: jago si Yuus ni y umasie sija, achogja jago chumule y inemog gui chechoñija.
					</seg>
					<seg id="b.PSA.99.9" type="verse">
						Nacajulo si Jeova ni y Yuusta, yan adora güe gui santos na ogsoña: sa si Jeova, ni y Yuusta, santos güe.
					</seg>
				</div>
				<div id="b.PSA.100" type="chapter">
					<seg id="b.PSA.100.1" type="verse">
						FATINAS y minagof na inagang as Jeova: jamyo tano todos.
					</seg>
					<seg id="b.PSA.100.2" type="verse">
						Setbe si Jeova ni y minagof: maela gui menaña ya fanganta.
					</seg>
					<seg id="b.PSA.100.3" type="verse">
						Tingo na si Jeova, güiya si Yuus: güiyaja y fumatinas jit, yan jita iyoña; jita y taotaoña yan y quinilo sija gui pastajiña.
					</seg>
					<seg id="b.PSA.100.4" type="verse">
						Fanjalom gui trangcaña yan y inefresen grasias, ya y jalom y sagaña yan y alabansa: nae güe grasias, yan bendise y naanña.
					</seg>
					<seg id="b.PSA.100.5" type="verse">
						Sa si Jeova mauleg; y minaaseña ugagaegue para taejinecog; yan y minagajet para todo y generasion sija.
					</seg>
				</div>
				<div id="b.PSA.101" type="chapter">
					<seg id="b.PSA.101.1" type="verse">
						BAE jucanta y minaase yan y juisio: iyajago nae O Jeova, bae jucanta.
					</seg>
					<seg id="b.PSA.101.2" type="verse">
						Bae juadajeyo ni y malate gui cabales na jinanao. O ngaean nae unfato jao guiya guajo? bae jufamocat gui jalom guimajo yan y cabales na corason.
					</seg>
					<seg id="b.PSA.101.3" type="verse">
						Mungayo pumolo y taelaye na güinaja gui menan atadogjo: juchatlie y chechoñija ayo y manabag sija: tiucheton guiya guajo.
					</seg>
					<seg id="b.PSA.101.4" type="verse">
						Y chatpayon na corason junafanjanao guiya guajo; ti yajo tumungo y manaelaye na güinaja.
					</seg>
					<seg id="b.PSA.101.5" type="verse">
						Ayo y secreto na finajiyunge y tiguangña, güiya bae juyulang: ya ayo y taquilo y inatanña yan y sobetbio na corason ti siña jusungon.
					</seg>
					<seg id="b.PSA.101.6" type="verse">
						Y atadogjo bae janameton y manmanjonggue gui tano, para ufañaga sija guiya guajo: ya ayo y mamomocat gui cabales na jinanao, güiya siempre sumesetbeyo.
					</seg>
					<seg id="b.PSA.101.7" type="verse">
						Ya ayo y chumochogüe y dinague ti siña sumaga gui jalom guimajo: ya ayo y sumasagan y mandague ti siña numafitme gui menan y atadogjo.
					</seg>
					<seg id="b.PSA.101.8" type="verse">
						Y egaan yan y egaan bae juyulang todo y manaelaye gui tano; para uutot todo y chumochogüe ni y taelaye gui siuda Jeova.
					</seg>
				</div>
				<div id="b.PSA.102" type="chapter">
					<seg id="b.PSA.102.1" type="verse">
						JUNGOG y tinayuyutto, O Jeova, polo y inagangjo ya ufato guiya Jago.
					</seg>
					<seg id="b.PSA.102.2" type="verse">
						Chamo munaatog y matamo guiya guajo gui jaanen anae chatsagayo: naegueng y talangamo guiya guajo; y jaane anae juagangjao, opeyo guse.
					</seg>
					<seg id="b.PSA.102.3" type="verse">
						Sa y jaanijo linachae taegüije y aso, ya y telangjo janon taegüije y falot.
					</seg>
					<seg id="b.PSA.102.4" type="verse">
						Y corasonjo manetnot, yan anglo taegüije chaguan; sa malefayo jucano y najo pan.
					</seg>
					<seg id="b.PSA.102.5" type="verse">
						Ya pot y inagang y inigongjo y telangjo mafachet yan y catneco.
					</seg>
					<seg id="b.PSA.102.6" type="verse">
						Parejoyo yan y pelicano na pájaro gui desierto: yan taegüijeyo y memo gui lugat na mayulang.
					</seg>
					<seg id="b.PSA.102.7" type="verse">
						Jupulan, yan jumuyong yo taegüije y gorrion na pajaro güigüiyaja gui jilo y atof y guima.
					</seg>
					<seg id="b.PSA.102.8" type="verse">
						Y enimigujo lumalatdeyo todot dia; yan ayo sija y manlalalo contra guajo manmanjula pot guajo.
					</seg>
					<seg id="b.PSA.102.9" type="verse">
						Sa jagasja jucano y apo taegüije y pan, yan manadaña y guimenjo yan y tanges.
					</seg>
					<seg id="b.PSA.102.10" type="verse">
						Sa pot y linalalomo yan y binibumo: sa jago jumatsayo yan yumuteyo.
					</seg>
					<seg id="b.PSA.102.11" type="verse">
						Y jaanijo taegüije y anineng ni y umaso; yan angloyo taegüije y chaguan.
					</seg>
					<seg id="b.PSA.102.12" type="verse">
						Lao jago, O Jeova, gagaegue jao para taejinecog: yan y memoriasmo asta todo y generasion.
					</seg>
					<seg id="b.PSA.102.13" type="verse">
						Jago ucajulo, yan umaase ni iya Sion: sa y tiempo para unmaase nu güiya, magajet na mato y tiempo ni y matancho.
					</seg>
					<seg id="b.PSA.102.14" type="verse">
						Sa y tentagomo ninafanmagof ni y achoña: yan ninafanmaase ni y petbosña.
					</seg>
					<seg id="b.PSA.102.15" type="verse">
						Enao mina y nasion sija ufanmaañao ni y naan Jeova, yan todo y ray sija gui tano ni y minalagmo.
					</seg>
					<seg id="b.PSA.102.16" type="verse">
						Sa si Jeova jafatinas y Sion, umanog güe gui jalom y minalagña.
					</seg>
					<seg id="b.PSA.102.17" type="verse">
						Jagoflamen y tinayuyut y mannesesitao; yan ti jachatlie y tinayuyutñija.
					</seg>
					<seg id="b.PSA.102.18" type="verse">
						Utugue este para y generasion ni y manmámamaela: yan y taotao ni y ufanmafatinas ujaalaba si Jeova.
					</seg>
					<seg id="b.PSA.102.19" type="verse">
						Sa güiya jagasja jaatan papa gui y tinaquilo y santos na sagaña; guinin y langet nae si Jeova jaatan y tano.
					</seg>
					<seg id="b.PSA.102.20" type="verse">
						Para ujungog y inigong y manmaprereso: yan para upula ayo sija y manmatancho para ufanmapuno.
					</seg>
					<seg id="b.PSA.102.21" type="verse">
						Para umasangan claro y naan Jeova guiya Sion, yan y alabansaña guiya Jerusalem;
					</seg>
					<seg id="b.PSA.102.22" type="verse">
						Anae y taotao sija manetnon ya mandaña, yan y raeno sija para ujasetbe si Jeova.
					</seg>
					<seg id="b.PSA.102.23" type="verse">
						Janadafe y minetgotto gui chalan; güiya munacadada y jaanijo.
					</seg>
					<seg id="b.PSA.102.24" type="verse">
						Guajo ileco: O Yuusso chamo yo chumuchule gui lamita na jaanijo: y sacanmo sija para todoja y generasion.
					</seg>
					<seg id="b.PSA.102.25" type="verse">
						Sa desde y ampmam na tiempo jago pumolo y plinantan tano: yan y langet sija y checho y canaemo.
					</seg>
					<seg id="b.PSA.102.26" type="verse">
						Sija ufanmalingo, lao jago ungagaegueja: magajet na todo sija ufanguesbijo taegüije y magago: taegüije y bestido untolaeca sija, ya sija manmatalaeca.
					</seg>
					<seg id="b.PSA.102.27" type="verse">
						Lao jago y mismojajao, yan y sacanmo sija ti ufanjocog.
					</seg>
					<seg id="b.PSA.102.28" type="verse">
						Y famaguon y tentagomo ufangagaegue, yan y semiyanñija ufanmaplanta gui menamo.
					</seg>
				</div>
				<div id="b.PSA.103" type="chapter">
					<seg id="b.PSA.103.1" type="verse">
						BENDISE si Jeova, O antijo: yan todo y sanjalomjo, bendise y santos na naanña.
					</seg>
					<seg id="b.PSA.103.2" type="verse">
						Bendise si Jeova, O antijo, yan chamo malelefa todo ni y minaulegña:
					</seg>
					<seg id="b.PSA.103.3" type="verse">
						Ni y umasie todo tinaelayemo; ni y munamagong todo y chetnotmo;
					</seg>
					<seg id="b.PSA.103.4" type="verse">
						Ni y munalibre y linâlâmo guinin y yinilang: ni y comorona jao ni güinaeyan mauleg yan y manadan minaase:
					</seg>
					<seg id="b.PSA.103.5" type="verse">
						Ni y munanajong y pachotmo ni y manmauleg na güinaja: ya y pinatgonmo jananuebo taegüije y aguila.
					</seg>
					<seg id="b.PSA.103.6" type="verse">
						Si Jeova fumatinas y tinas na chocho sija, yan y juisio sija para todo ayo sija y manmachiguet.
					</seg>
					<seg id="b.PSA.103.7" type="verse">
						Güiya munatungo si Moises ni y chalanña, ya y chechoña gui famaguon Israel.
					</seg>
					<seg id="b.PSA.103.8" type="verse">
						Si Jeova bula y minaase yan cariñoso, ñateng y binibuña yan gofmegae y minaaseña.
					</seg>
					<seg id="b.PSA.103.9" type="verse">
						Güiya ti ufanlalatde para siempre: ni umantiene y binibuña para taejinecog.
					</seg>
					<seg id="b.PSA.103.10" type="verse">
						Ti guinin jafatinas guiya jita segun y isaota; ni uapasejit segun y tinaelayeta.
					</seg>
					<seg id="b.PSA.103.11" type="verse">
						Sa taegüije y langet goftaquilo gui jilo y tano, taegüijeja sendangculo y minaaseña para ayo sija y manmaañao nu güiya.
					</seg>
					<seg id="b.PSA.103.12" type="verse">
						Taemanoja chinagoña desde y sancatan, yan asta y sanlichan, taegüijeja chinagoña nae janajanao guiya jita y isaota.
					</seg>
					<seg id="b.PSA.103.13" type="verse">
						Parejoja yan y tata ni jaguaeya y famaguonña, taegüenaoja si Jeova jaguaeya ayo sija y manmaañao nu güiya.
					</seg>
					<seg id="b.PSA.103.14" type="verse">
						Sa güiya tumungo y jechurata; jajaso na jita y petbos.
					</seg>
					<seg id="b.PSA.103.15" type="verse">
						Sa y taotao, y jaaniña taegüijeja y chaguan; taegüijeja y flores gui fangualuan lalachog.
					</seg>
					<seg id="b.PSA.103.16" type="verse">
						Sa y manglo manmalofan gui jiloña, yan güiya mapos: yan y sagayan ti siña jatungo mas.
					</seg>
					<seg id="b.PSA.103.17" type="verse">
						Lao y minaase Jeova, guinin taejinecog asta taejinecog guijilo ayo sija y manmaañao nu güiya, yan y tininasña gui famaguon y famaguon;
					</seg>
					<seg id="b.PSA.103.18" type="verse">
						Yya sija y umadadaje y tratuña, yan ayo sija y jumajaso y finanagüeña para ufatinas.
					</seg>
					<seg id="b.PSA.103.19" type="verse">
						Si Jeova japlanta y tronuña gui langet sija; yan y raenoña y naregla y jilo todoja.
					</seg>
					<seg id="b.PSA.103.20" type="verse">
						Bendise si Jeova, jamyo ni angjetña sija, ni y manmatatnga gui minetgot, ni y cumumple y sinanganña, ni y umecungog y inagang y finoña.
					</seg>
					<seg id="b.PSA.103.21" type="verse">
						Bendise si Jeova todo jamyo ni y inetnon sendaloña: jamyo ni y ministroña ni y fumatitinas y minalagoña.
					</seg>
					<seg id="b.PSA.103.22" type="verse">
						Bendise si Jeova, todo y finatinasña, gui todo y sagayan anae jagobiebietna: bendise si Jeova, O antijo.
					</seg>
				</div>
				<div id="b.PSA.104" type="chapter">
					<seg id="b.PSA.104.1" type="verse">
						BENDISE si Jeova, O antijo: O Jeova Yuusso, jago y sendangculo; jago minagagago ni y onra, yan y minagas.
					</seg>
					<seg id="b.PSA.104.2" type="verse">
						Ni y untampen maesajao ni y manana taegüije y bestido: ni y jumuto juyong y langet sija taegüije y cottina.
					</seg>
					<seg id="b.PSA.104.3" type="verse">
						Ni y plumanta y jayo y aposentuña gui jalom janom: ni y fumatinas y mapagajes para caruajeña: ni y mamomocat gui jilo y papan y manglo.
					</seg>
					<seg id="b.PSA.104.4" type="verse">
						Ni y fumatinas y manglo sija para tentagoña: y ministroña y mañila y guafe.
					</seg>
					<seg id="b.PSA.104.5" type="verse">
						Ni y pumolo y plinantan tano, ya ti siña manacalamten para taejinecog.
					</seg>
					<seg id="b.PSA.104.6" type="verse">
						Ya tumampe güe ni y tinadong taegüije y bestido: y janom sija manotojgue gui sanjilo y beca sija.
					</seg>
					<seg id="b.PSA.104.7" type="verse">
						Ya pot y linalatdemo, sija manjanao; ya pot y inagang y julumo mañadig manjanao.
					</seg>
					<seg id="b.PSA.104.8" type="verse">
						Sija manjanao julo gui beca sija, sija apan papa gui oriyan y bayesija, gui sagayan ni y jago fumamauleg para sija.
					</seg>
					<seg id="b.PSA.104.9" type="verse">
						Jago pumolo y uttimonñija ya ti siña manmalofan guato; para ti siña jabira sija talo para utampe y tano.
					</seg>
					<seg id="b.PSA.104.10" type="verse">
						Jatago y tutujon y janom gui jalom y bayesija; ni y manmalalago gui entalo y egso sija.
					</seg>
					<seg id="b.PSA.104.11" type="verse">
						Sija numae guimenñija y todo gâgâ sija gui fangualuan: y manmachaleg na asno sija manmagong y majoñija.
					</seg>
					<seg id="b.PSA.104.12" type="verse">
						Ya iya sija nae y pajaron y langet guaja sagañija ya mangacanta gui entalo y ramas sija.
					</seg>
					<seg id="b.PSA.104.13" type="verse">
						Güiya numaye janom y egso sija guinin y aposentuña sija: y tano jaspog ni y tinegcha y chechomo.
					</seg>
					<seg id="b.PSA.104.14" type="verse">
						Güiya y chaguan munafanlâlâ para y guaca sija, yan y tinanom para usinetbe y taotao: para ufañule nengcano gui tano;
					</seg>
					<seg id="b.PSA.104.15" type="verse">
						Yan y bino ni y munamamagof y corason y taotao, yan y laña para ulamlam y mataña, yan y pan ni y munamemetgot y corason y taotao.
					</seg>
					<seg id="b.PSA.104.16" type="verse">
						Y trongcon jayo Jeova manbula chugo; y sedro sija gui Libano ni y tinanomña;
					</seg>
					<seg id="b.PSA.104.17" type="verse">
						Anae y pajaro jafatitinas y chechoñija; ya y chuchuco, y trongcon pino guimaña.
					</seg>
					<seg id="b.PSA.104.18" type="verse">
						Y taquilo na ogso sija para y manmachaleg na chiba: yan y acho sija guinegüe para y conejo.
					</seg>
					<seg id="b.PSA.104.19" type="verse">
						Jatancho y pilan para y tiempo: y atdao tumungo y jinanaoña papa.
					</seg>
					<seg id="b.PSA.104.20" type="verse">
						Jago fumatinas y jemjom yan puenge; anae todo y gâgâ gui jalomtano mangucunanaf mona.
					</seg>
					<seg id="b.PSA.104.21" type="verse">
						Y manfamaguon na leon sija manaagang ni y manmaconeñija yan jaaliligao y nañija guinin as Yuus.
					</seg>
					<seg id="b.PSA.104.22" type="verse">
						Y atdao cajulo, sija manmapos, yan manason sija papa gui jalom y liyangñija.
					</seg>
					<seg id="b.PSA.104.23" type="verse">
						Y taotao jumajanao mona gui finatinasña yan gui chechoña, asta qui puenge.
					</seg>
					<seg id="b.PSA.104.24" type="verse">
						O Jeova, manminegae sija y chechomo! y minenajlom, jago fumatinas sija todo: y tano senbula ni y rinicumo.
					</seg>
					<seg id="b.PSA.104.25" type="verse">
						Ayo guato gaegue y tase, dangculo yan ancho, anae y sanjalomña sija y güinaja na mangucunanaf ni ti siña matufong, todoja mandangculo yan mandiquique sija na gâgâ.
					</seg>
					<seg id="b.PSA.104.26" type="verse">
						Ayo nae manjajanao y batco sija: ayo nae gaegue y lebiatan ni y finatinasmo para y jumugando gui sanjalomña.
					</seg>
					<seg id="b.PSA.104.27" type="verse">
						Este sija todo mumananggajao; sa jago siña unnae sija nañija gui tiempo ni matancho.
					</seg>
					<seg id="b.PSA.104.28" type="verse">
						Sa ayo y jago numae, sija naufandaña: unbaba y canaemo ya sija mannajong ni y minauleg.
					</seg>
					<seg id="b.PSA.104.29" type="verse">
						Unnaatog y matamo, sija mañatsaga: unchule y jinagonñija, sija manmatae, yan manalo guato gui petbosñija.
					</seg>
					<seg id="b.PSA.104.30" type="verse">
						Untago mona y espiritumo, sija manfinatinas: yan jago munanuebo y inatan gui sanjilo y tano.
					</seg>
					<seg id="b.PSA.104.31" type="verse">
						Polo ya y minalag Jeova ugagaegue para taejinecog: Polo ya si Jeova umagof gui chechona:
					</seg>
					<seg id="b.PSA.104.32" type="verse">
						Ni y jaatan y jilo y tano yan jayengyong: ni y japacha y egso sija yan janaasgon.
					</seg>
					<seg id="b.PSA.104.33" type="verse">
						Bae jucantaye si Jeova taemenoja y inanaco y linâlâjo: bae jucantaye tinina y Yuusso mientras lalâlâyo.
					</seg>
					<seg id="b.PSA.104.34" type="verse">
						Polo ya y jinasoco iya güiya usenmames: bae jugofmagof as Jeova.
					</seg>
					<seg id="b.PSA.104.35" type="verse">
						Polo y manisao ya ufanlinachae gui tano, polo y manaelaye ya utaya. Bendise si Jeova, O antijo. Alaba si Jeova.
					</seg>
				</div>
				<div id="b.PSA.105" type="chapter">
					<seg id="b.PSA.105.1" type="verse">
						O nae grasias si Jeova; agang y naanña; namatungo y chechoña gui entalo taotao sija.
					</seg>
					<seg id="b.PSA.105.2" type="verse">
						Cantaye güe, cantaye güe ni y alabansa sija; fanadingan ni y todo y chechoña ni y mannamanman.
					</seg>
					<seg id="b.PSA.105.3" type="verse">
						Manmalag jamyo ni y santos na naanña: umanmagof ayo sija na corason y umaliligao si Jeova.
					</seg>
					<seg id="b.PSA.105.4" type="verse">
						Aligao si Jeova yan y minetgotña: Aligao y mataña para taejinecog.
					</seg>
					<seg id="b.PSA.105.5" type="verse">
						Jaso y ninamanman checho ni y monjayan jachogüe; ninamanmanña yan y juision y pachotña;
					</seg>
					<seg id="b.PSA.105.6" type="verse">
						O Jamyo, ni y semiyan Abraham tentagoña, jamyo ni y famaguon Jacob inayegña sija.
					</seg>
					<seg id="b.PSA.105.7" type="verse">
						Güiya si Jeova Yuusta: y juisioñasija mangaegue todo gui tano.
					</seg>
					<seg id="b.PSA.105.8" type="verse">
						Jagasja jaso y tratuña para taejinecog, y finijo ni y tinagoña para mit na generasion.
					</seg>
					<seg id="b.PSA.105.9" type="verse">
						Ayo na trato ni y jafatinas gui as Abraham, yan y jinilaña gui as Ysaac.
					</seg>
					<seg id="b.PSA.105.10" type="verse">
						Yan ayoja janafitme gui as Jacob para otden, yan as Israel para taejinecog na trato.
					</seg>
					<seg id="b.PSA.105.11" type="verse">
						Ylelegña: Yya jago guajo junaejao y tano Cananea, y facae y erensiamo.
					</seg>
					<seg id="b.PSA.105.12" type="verse">
						Anae sija mandidideja na numeron taotao: junggan, senmandidide yan taotao juyong güije;
					</seg>
					<seg id="b.PSA.105.13" type="verse">
						Ya sija manjanao guinin y un nasion asta y otro nasion, guinin y un raeno asta otro taotao;
					</seg>
					<seg id="b.PSA.105.14" type="verse">
						Ti japolo ni un taotao na ujafatinas daño guiya sija: magajet na jalalatde y ray sija pot causañija:
					</seg>
					<seg id="b.PSA.105.15" type="verse">
						Ylegña: Chamo pumapacha y pinalaejo, yan chamo munafanlalamen y profetajo sija.
					</seg>
					<seg id="b.PSA.105.16" type="verse">
						Ya jatago y ñinalang gui jilo y tano: ya jayulang todo y minetgot y agon.
					</seg>
					<seg id="b.PSA.105.17" type="verse">
						Ya jatago un taotao gui menañija, si José ni y mabende para tentago.
					</seg>
					<seg id="b.PSA.105.18" type="verse">
						Ayo sija na adengña y ninafanlamen ni y cadena: güiya mapolo guientalo y lilog.
					</seg>
					<seg id="b.PSA.105.19" type="verse">
						Asta y tiempo anae macumple y finoña: ya y fino Jeova chumague güe,
					</seg>
					<seg id="b.PSA.105.20" type="verse">
						Y ray matago ya pinila güe, ayo y magas taotao sija yan pinelo güe na ujanao libre.
					</seg>
					<seg id="b.PSA.105.21" type="verse">
						Pinelo güe magas gui guimaña yan gobietnon todo y güinajaña:
					</seg>
					<seg id="b.PSA.105.22" type="verse">
						Para upreso y prinsipeña ni y minagofña; yan ufanagüe y manamco ni y manpápagat.
					</seg>
					<seg id="b.PSA.105.23" type="verse">
						Si Israel locue jumalom guiya Egipto; yan si Jacob taotao juyong sumasaga gui tano Cam.
					</seg>
					<seg id="b.PSA.105.24" type="verse">
						Yan janafansenmegae y taotaoña; yan janafanmetgot mas que y enimigoñija.
					</seg>
					<seg id="b.PSA.105.25" type="verse">
						Jabira y corasonñija para ujachatlie y taotaoña sija, para ufanmatinas ni y finaye gui tentagoña sija.
					</seg>
					<seg id="b.PSA.105.26" type="verse">
						Jatago si Moises ni y tentagoña; yan si Aaron ni y guinin inayegña.
					</seg>
					<seg id="b.PSA.105.27" type="verse">
						Sija japolo ni y señatña guiya sija, yan ninamanman gui tano Cam.
					</seg>
					<seg id="b.PSA.105.28" type="verse">
						Jatago y jemjom, ya ninajomjom; yan sija ti ninafanaguaguat contra y finoña.
					</seg>
					<seg id="b.PSA.105.29" type="verse">
						Jatolaeca y janomñija jafajâgâ, yan japuno y güijanñija.
					</seg>
					<seg id="b.PSA.105.30" type="verse">
						Y tanoñija janae manadan ranas, ya megae gui jalom y aposenton y rayñija sija.
					</seg>
					<seg id="b.PSA.105.31" type="verse">
						Güiya sumasangan, yan manmato manadan dinaña lalo, yan juto sija gui todo y oriyan y tanoñija.
					</seg>
					<seg id="b.PSA.105.32" type="verse">
						Güiya numae sija uchan graniso, yan mañila guafe gui tanoñija.
					</seg>
					<seg id="b.PSA.105.33" type="verse">
						Jasaolag y trongcon ubasñija locue, yan y trongcon ygosñija; yan jajulog y trongcon jayo sija gui oriyan tanoñija.
					</seg>
					<seg id="b.PSA.105.34" type="verse">
						Güiya y sumangan, yan y apacha sija manmato, yan uruga na ulo sija yan ayo taya numeroñija,
					</seg>
					<seg id="b.PSA.105.35" type="verse">
						Ya sija jacano todo y tinanom gui jalom y tanoñija, yan jalachae sija y tinegcha gui tanoñija.
					</seg>
					<seg id="b.PSA.105.36" type="verse">
						Ya japuno locue todo y finenana na finañagon laje gui tanoñija, y magas todo y ninasiñañija.
					</seg>
					<seg id="b.PSA.105.37" type="verse">
						Ya jacone sija juyong locue yan y salape yan y oro; yan taya ni un taotao malango gui triboñija.
					</seg>
					<seg id="b.PSA.105.38" type="verse">
						Yya Egipto manmagof anae sija manjanao: pot minaañaoñija guinin podong guiya sija.
					</seg>
					<seg id="b.PSA.105.39" type="verse">
						Jajuto y mapagajes para ufantinampe; yan y guafe janae para ufaninina gui puenge.
					</seg>
					<seg id="b.PSA.105.40" type="verse">
						Manmangagao y taotao, yan jaconie pajaro ni calang palumo sija; yan ninafanjaspog ni y pan langet.
					</seg>
					<seg id="b.PSA.105.41" type="verse">
						Jababa y acho yan y janom milalag juyong; manmalalago gui anglo na sagayan taegüije y sadog.
					</seg>
					<seg id="b.PSA.105.42" type="verse">
						Sa jajaso y santos na sinanganña, yan Abraham ni y tentagoña.
					</seg>
					<seg id="b.PSA.105.43" type="verse">
						Ya jacone juyong y taotaoña yan y minagof, yan y inayegña gui cantasion sija.
					</seg>
					<seg id="b.PSA.105.44" type="verse">
						Yan janae sija ni y tano y nasion sija: yan sija jachule para iyoñija ni y checho y taotao sija:
					</seg>
					<seg id="b.PSA.105.45" type="verse">
						Para usiña adaje y otdenña, yan ufatinas y layña. Alaba jamyo si Jeova.
					</seg>
				</div>
				<div id="b.PSA.106" type="chapter">
					<seg id="b.PSA.106.1" type="verse">
						ALABA jamyo si Jeova. O nae grasias si Jeova; sa güiya mauleg: sa y minaaseña gagaegueja para taejinecog.
					</seg>
					<seg id="b.PSA.106.2" type="verse">
						Jaye siña sumangan y gaesisiñan y checho Jeova? pot mamanue todo ni y alabansaña?
					</seg>
					<seg id="b.PSA.106.3" type="verse">
						Dichoso ayo sija y umadadaje y juisio, yan ayo y fumatitinas y tininas todo y tiempo.
					</seg>
					<seg id="b.PSA.106.4" type="verse">
						Jasoyo, O Jeova, nu y finaborese ni y unnae y taotaomo; O bisitayo nu y satbasionmo;
					</seg>
					<seg id="b.PSA.106.5" type="verse">
						Para jusiña lumie y minauleg gui inayegmo, para jusiña mumagof gui minagof y nasionmo, para jusiña mumalag gui erensiamo.
					</seg>
					<seg id="b.PSA.106.6" type="verse">
						Guinin manisaojam yan y tatanmame, infatinas y tinaelaye yan inchegüe y inechong.
					</seg>
					<seg id="b.PSA.106.7" type="verse">
						Y tatanmame ti jatungo y ninamanmanmo guiya Egipto; ti jajaso y manadan y minaasemo; lao manmanembeste gui tase, junggan gui Tasen Agaga.
					</seg>
					<seg id="b.PSA.106.8" type="verse">
						Lao jasatbaja sija pot y naanña, para usiña janamatungo y dangculon y ninasiñaña.
					</seg>
					<seg id="b.PSA.106.9" type="verse">
						Jalalatde y Tasen Agaga locue yan janaanglo: lao jaesgaejon sija inanaco y todo gui tinadong, taegüije todo inanaco y desierto.
					</seg>
					<seg id="b.PSA.106.10" type="verse">
						Yan janafanlibre sija guinin y canae ayo y chumatlie sija, yan jarescata sija guinin y canae y enimigo.
					</seg>
					<seg id="b.PSA.106.11" type="verse">
						Yan y janom sija tumampe y contrarioñija: ya taya ni uno guiya sija sebla.
					</seg>
					<seg id="b.PSA.106.12" type="verse">
						Ayo nae jajonggue y sinanganña sija; jacanta y tininaña.
					</seg>
					<seg id="b.PSA.106.13" type="verse">
						Ya guse manmalefa ni y chechoña: ti janangga y pinagatña:
					</seg>
					<seg id="b.PSA.106.14" type="verse">
						Lao manmalago megae gui jalomtano, yan matienta si Yuus gui desierto.
					</seg>
					<seg id="b.PSA.106.15" type="verse">
						Ya güiya numae sija ni y guinagaoñija; lao janamanae ni y minasogsog gui jalom y anteñija.
					</seg>
					<seg id="b.PSA.106.16" type="verse">
						Ya manmanugo as Moises gui fangualuan; yan si Aaron ni y santos Jeova.
					</seg>
					<seg id="b.PSA.106.17" type="verse">
						Y tano mababa ya pinañot si Datan, yan mantinampe y mangachong Abirom.
					</seg>
					<seg id="b.PSA.106.18" type="verse">
						Yan y guafe manafañila gui mangachongñija; ya y mañila sumonggue y manaelaye.
					</seg>
					<seg id="b.PSA.106.19" type="verse">
						Ya manmamatinas tatnero guiya Horeb, yan maadora y diniriten y imagen.
					</seg>
					<seg id="b.PSA.106.20" type="verse">
						Taegüije, jatulaeca y minalagñija para nu jechuran guaca ni y chumochocho chaguan.
					</seg>
					<seg id="b.PSA.106.21" type="verse">
						Manmalefa as Yuus ni y satbadotñija, ni y fumatinas y mandangculo na güinaja guiya Egipto;
					</seg>
					<seg id="b.PSA.106.22" type="verse">
						Mannamanman na checho gui tano Cam, yan mannamaañao na güinaja gui Tasen Agaga.
					</seg>
					<seg id="b.PSA.106.23" type="verse">
						Enao mina ilegña güiya, na uyunilang sija, yaguin ti si Moises ni y inayegña ti tumogue gui menaña gui finapetta, para ubira y binibuña para chaña yumuyulang sija.
					</seg>
					<seg id="b.PSA.106.24" type="verse">
						Magajet na jachatlie y güaeyayon na tano, ya ti jajonggue y finoña.
					</seg>
					<seg id="b.PSA.106.25" type="verse">
						Lao mangonggong gui sa tiendañíja; ya ti jaecungog y inagang Jeova.
					</seg>
					<seg id="b.PSA.106.26" type="verse">
						Enao mina jajatsa y canaeña contra sija; para uyute sija gui jalom y desierto:
					</seg>
					<seg id="b.PSA.106.27" type="verse">
						Para uyute y semiyañija locue gui nasion sija, yan para uchalapon sija gui jalom y tano sija.
					</seg>
					<seg id="b.PSA.106.28" type="verse">
						Ya mandaña sija gui Baal-peor; ya jacano y inefresen y manmatae.
					</seg>
					<seg id="b.PSA.106.29" type="verse">
						Taegüine sija mannalalalo güe nu y chechoñija: ya derepente mato gui jiloñija sija chetnot.
					</seg>
					<seg id="b.PSA.106.30" type="verse">
						Ya janatojgue julo si Finees, ya jafatinas y juisio: ya y chetnot pumara.
					</seg>
					<seg id="b.PSA.106.31" type="verse">
						Yan ayo nae jatufong iya güiya y tininas, gui todo y generasion sija para taejinecog.
					</seg>
					<seg id="b.PSA.106.32" type="verse">
						Ya sija mannalalalo güe locue gui janom guiya Meriba: ya jumuyong daño para si Moises pot causañija.
					</seg>
					<seg id="b.PSA.106.33" type="verse">
						Sa sija chumoma y espirituña; sa jasangan sin jinaso pot labiosña.
					</seg>
					<seg id="b.PSA.106.34" type="verse">
						Ya ti jayulang y nasion sija, taegüije si Jeova ni y mantinago sija.
					</seg>
					<seg id="b.PSA.106.35" type="verse">
						Lao mandaña sija yan y nasion sija, yan jaeyag y chechoñija:
					</seg>
					<seg id="b.PSA.106.36" type="verse">
						Yan jasetbe y idolosñija: jumuyong un laso para sija.
					</seg>
					<seg id="b.PSA.106.37" type="verse">
						Magajet na jaofrese y lajeñija yan y jagañija gui anite,
					</seg>
					<seg id="b.PSA.106.38" type="verse">
						Yan jachuda y jâgâ y manaeisao, magajet na y jâgâ y lajeñija yan y jagañija ni jaofrese gui idolos guiya Cananea: yan y tano ni y ninaáplacha ni y jâgâ.
					</seg>
					<seg id="b.PSA.106.39" type="verse">
						Ya taegüije munafanáplacha pot y chechoñijaja, yan ninafanábale ni y finatinasñija.
					</seg>
					<seg id="b.PSA.106.40" type="verse">
						Enao mina y binibon Jeova sinenggue contra y taotaoña, ya jaguefchatlie y erensiañija.
					</seg>
					<seg id="b.PSA.106.41" type="verse">
						Ya janae nu sija gui canae y nasion sija; yan ayo y chumatlie sija janafanmagas gui jiloñija.
					</seg>
					<seg id="b.PSA.106.42" type="verse">
						Ya y enimigoñija locue chumiguet sija, yan sija chumule asta y jalom inesgue gui papa y canaeñija.
					</seg>
					<seg id="b.PSA.106.43" type="verse">
						Megae na biaje nae janafanlibre sija; lao sija maembeste güe ni y pinagatñija, yan manmachile papa gui tatpapa ni y tinaelayeñija.
					</seg>
					<seg id="b.PSA.106.44" type="verse">
						Lao jaatan y pinitiñija, anae jajungog y inagangñija.
					</seg>
					<seg id="b.PSA.106.45" type="verse">
						Ya jajaso para sija y tratuña, yan ninafanmañotsot según y minegae y minaaseña.
					</seg>
					<seg id="b.PSA.106.46" type="verse">
						Janafangaease locue ni ayo y cumone sija preso.
					</seg>
					<seg id="b.PSA.106.47" type="verse">
						Nafanlibrejam, O Jeova, Yuusmame, yan nafandañajam gui entalo y nasion sija, para unae grasias y santos na naanmo, yan ufangana gui alabansamo.
					</seg>
					<seg id="b.PSA.106.48" type="verse">
						Bendito si Jeova ni Yuus Israel guinin y taejinecog para y taejinecog. Polo ya todo taotao ilegñija. Amen. Alaba jamyo si Jeova.
					</seg>
				</div>
				<div id="b.PSA.107" type="chapter">
					<seg id="b.PSA.107.1" type="verse">
						O nae grasias si Jeova, sa güiya mauleg: sa y minaaseña gagaegue para taejinecog.
					</seg>
					<seg id="b.PSA.107.2" type="verse">
						Polo y ninafanlibre as Jeova ya ujasangan, anae janafanlibre guinin y canae y contrario;
					</seg>
					<seg id="b.PSA.107.3" type="verse">
						Yan janafandaña sija juyong gui tano sija, guinin y sancatan, yan guinin y sanlichan, guinin y san lago, yan guinin y san jaya.
					</seg>
					<seg id="b.PSA.107.4" type="verse">
						Manaabag gui jalomtano gui chalan desierto; ya ti manmañoda siuda para ufañaga.
					</seg>
					<seg id="b.PSA.107.5" type="verse">
						Manñalang yan minajo sija, y anteñija manlalango gui sanjalomñija.
					</seg>
					<seg id="b.PSA.107.6" type="verse">
						Ayo nae maagang si Jeova gui chinatsagañija, ya güiya munalibre sija gui pinadeseñija.
					</seg>
					<seg id="b.PSA.107.7" type="verse">
						Ya maninesgaejon sija mona, gui tinas na chalan, para usiña manjanao para y siuda anae mañasaga.
					</seg>
					<seg id="b.PSA.107.8" type="verse">
						O, para y taotao sija mojon ufanmanalaba si Jeova pot y minaulegña, yan pot y ninamanman na chechoña gui famaguon taotao sija.
					</seg>
					<seg id="b.PSA.107.9" type="verse">
						Sa jananajong y malago na ante, yan janabula y ñalang na ante ni y minauleg.
					</seg>
					<seg id="b.PSA.107.10" type="verse">
						Ayo sija y manmatatachong gui jemjom yan y jalom y anineng y finatae, ni y guinin jagode nu y pinite yan lulog;
					</seg>
					<seg id="b.PSA.107.11" type="verse">
						Sa manembeste contra y fino Yuus, yan jachatlie y pinagat y Gueftaquilo:
					</seg>
					<seg id="b.PSA.107.12" type="verse">
						Enao mina jachule papa y corasonñija gui checho; manbasnag papa ya taya para ufaninayuda.
					</seg>
					<seg id="b.PSA.107.13" type="verse">
						Ayo nae maagang si Jeova gui chinatsagañija, ya güiya munalibre sija gui pinadeseñija.
					</seg>
					<seg id="b.PSA.107.14" type="verse">
						Jachule sija juyong gui jemjom yan y anineng y finatae, yan jagutos y manmagodeñija.
					</seg>
					<seg id="b.PSA.107.15" type="verse">
						O para y taotao sija mojon ufanmanalaba si Jeova pot y minaulegña, yan pot y ninamanman na chechoña gui famaguon y taotao sija!
					</seg>
					<seg id="b.PSA.107.16" type="verse">
						Sa güiya yumamag y trangcan bronse, yan janapedaso y rejas lulog.
					</seg>
					<seg id="b.PSA.107.17" type="verse">
						Mangaduco, sa pot y tinaelayeñija yan pot y inechongñija fanmanmamadese.
					</seg>
					<seg id="b.PSA.107.18" type="verse">
						Y anteñija jachatlie todo y clasen nengcano; yan manjijot gui trangcan y finatae.
					</seg>
					<seg id="b.PSA.107.19" type="verse">
						Ya maagang si Jeova gui chinatsagañija ya güiya munalibre sija gui pinadeseñija.
					</seg>
					<seg id="b.PSA.107.20" type="verse">
						Manninae y finoña ya manninajomlo sija, yan manninalibre sija guinin y yinilangñija.
					</seg>
					<seg id="b.PSA.107.21" type="verse">
						O para y taotao sija mojon ufanmanalaba si Jeova pot y minaulegña, yan pot y ninamanman na chechoña gui fumaguon y taotao sija!
					</seg>
					<seg id="b.PSA.107.22" type="verse">
						Ya polo sija ya ujaofrese y inefresen grasias sija, yan jasangan claro y chechoña gui cantan minagof.
					</seg>
					<seg id="b.PSA.107.23" type="verse">
						Sija ni manjanao papa gui tase gui jalom y batco, ni y fumatinas chechoñija gui jilo manadan janom sija;
					</seg>
					<seg id="b.PSA.107.24" type="verse">
						Estesija lumie y checho Jeova, yan y ninamanmanña gui jalom y tinadong.
					</seg>
					<seg id="b.PSA.107.25" type="verse">
						Sa jatagoña, ya janacajulo y pagyon manglo, ni y jumatsa julo y napo sija.
					</seg>
					<seg id="b.PSA.107.26" type="verse">
						Mangajulo para y langet, manjanao talo papa para y tinadong: y anteñija manmaderite pot y chinatsaga.
					</seg>
					<seg id="b.PSA.107.27" type="verse">
						Manmatulaejon mona an tate, yan manmamangag taegüije y bulacho na taotao, yan manmalingo y jinasoñija.
					</seg>
					<seg id="b.PSA.107.28" type="verse">
						Ya maagang si Jeova gui chinatsagañija, ya güiya munalibre sija gui pinadeseñija.
					</seg>
					<seg id="b.PSA.107.29" type="verse">
						Janabasta y pagyo, yan y napo sija manmamatquilo.
					</seg>
					<seg id="b.PSA.107.30" type="verse">
						Ayo nae manmagof sa mangieto, ya taegüije jacone sija asta y minalagoñija na puetto.
					</seg>
					<seg id="b.PSA.107.31" type="verse">
						O para y taotao sija mojon ufanmanalaba si Jeova pot y minaulegña, yan pot y ninamanman na checoña gui famaguon y taotao sija!
					</seg>
					<seg id="b.PSA.107.32" type="verse">
						Polo ya sija umanacajulo güe locue gui y inetnon y taotao yan ufanmanalaba nu güiya gui tachong y manamco.
					</seg>
					<seg id="b.PSA.107.33" type="verse">
						Jafasadog y desierto, yan jafaanglo na oda y tutujon janom;
					</seg>
					<seg id="b.PSA.107.34" type="verse">
						Jafadesierton asiga y mauleg na tano, pot y tinaelayen ayo sija y mañasaga gui sanjalom.
					</seg>
					<seg id="b.PSA.107.35" type="verse">
						Jafajagoen janom y desierto, yan janafamimichao y janom y anglo na oda.
					</seg>
					<seg id="b.PSA.107.36" type="verse">
						Yan ayo na janafañaga y manñalang, ya sija siña jafamauleg y siuda para ufañaga;
					</seg>
					<seg id="b.PSA.107.37" type="verse">
						Yan matanme y fangualuan, yan manmananom gui fangualuan ubas, ya ufanmarecoge y tinegchan y aumento.
					</seg>
					<seg id="b.PSA.107.38" type="verse">
						Jabendise sija locue, para ufangosmegae; yan ti upolo y gañija gâgâ na udidide.
					</seg>
					<seg id="b.PSA.107.39" type="verse">
						Tumalo sija mandidide yan mannecon papa, pot y chiniguet, chinatsaga, yan triniste.
					</seg>
					<seg id="b.PSA.107.40" type="verse">
						Jachuda sinala gui jilo y prinsepe sija, yan janafanabag sija gui jalomtano anae taya chalan.
					</seg>
					<seg id="b.PSA.107.41" type="verse">
						Lao japolo y mannesesitao julo guinin y pinadese, yan mandaña gui familia sija taegüije y inetnon quinilo.
					</seg>
					<seg id="b.PSA.107.42" type="verse">
						Y manunas ujalie ayo yan ufanmagof; yan todo y tinaelaye ujinichom y pachotña.
					</seg>
					<seg id="b.PSA.107.43" type="verse">
						Masquesea jaye na manmalate, ujaadaje este sija na güinaja; ya sija ujajaso y minaase gui as Jeova.
					</seg>
				</div>
				<div id="b.PSA.108" type="chapter">
					<seg id="b.PSA.108.1" type="verse">
						O Yuus, y corasonjo esta meton; bae jucanta, magajetja na jucanta alabansa sija yan todo y minalagjo.
					</seg>
					<seg id="b.PSA.108.2" type="verse">
						Fatmata guitala, yan atpa: guajoja na maesa magmatayo taftaf.
					</seg>
					<seg id="b.PSA.108.3" type="verse">
						Bae junae jao grasias, Jeova gui entalo y taotao sija: yan jucantaye alabansa, sija gui entalo y nasion sija.
					</seg>
					<seg id="b.PSA.108.4" type="verse">
						Sa y dangculon y minaasemo gui san jilo y langet: yan y minagajetmo tinacaja y mapagajes sija.
					</seg>
					<seg id="b.PSA.108.5" type="verse">
						Nadangculojao, O Yuus, gui jilo y langet: yan y minalagomo gui san jilo todo y tano.
					</seg>
					<seg id="b.PSA.108.6" type="verse">
						Para usiña ayo y güinaeyamo manlibre ni y agapa na canaemo, yan opejam.
					</seg>
					<seg id="b.PSA.108.7" type="verse">
						Si Yuus ilegña gui sinantosña: Guajo jumagof, guajo jupatte Siquem, yan jumide juyong y bayen Sucot.
					</seg>
					<seg id="b.PSA.108.8" type="verse">
						Yyoco Gilaad; iyoco Manases: Efrain locue y minetgot y ilujo; Juda y bastonjo;
					</seg>
					<seg id="b.PSA.108.9" type="verse">
						Moab y palanganajo anae jufagase adeng sija: y jilo Edom nae juyute y sapatoso: y jilo Filistia nae juagang.
					</seg>
					<seg id="b.PSA.108.10" type="verse">
						Jaye uconeyo asta y jalom y fitme na siuda? Jaye uinesgaejonyo asta y jalom Idumea?
					</seg>
					<seg id="b.PSA.108.11" type="verse">
						Ti jago, O Yuus, ni y yumute jam? yan jago, O Yuus, ti jumanao yan y inetnon sendalonmame.
					</seg>
					<seg id="b.PSA.108.12" type="verse">
						Naejam linibre gui chinatsaga: sa taesetbe y inayudan y taotao.
					</seg>
					<seg id="b.PSA.108.13" type="verse">
						As Yuus nae utafanmatatnga: sa güiyaja uguinacha papa y enimiguta.
					</seg>
				</div>
				<div id="b.PSA.109" type="chapter">
					<seg id="b.PSA.109.1" type="verse">
						CHAMO famatquiquilo, O Yuus, gui alabansajo;
					</seg>
					<seg id="b.PSA.109.2" type="verse">
						Sa y pachot y manaelaye yan y pachot y dinague manmababa contra guajo: sa manguecuentos contra guajo yan y mandacon na jula.
					</seg>
					<seg id="b.PSA.109.3" type="verse">
						Sija umoriyayayeyo locue ni y finijo chinatlie; yan manmumo contra guajo sin jafa.
					</seg>
					<seg id="b.PSA.109.4" type="verse">
						Sa y apas y güinaeyaco, sija contrariujo: lao guajo siempre manayuyutyo.
					</seg>
					<seg id="b.PSA.109.5" type="verse">
						Yan sija jaapaseyo taelaye pot mauleg, yan chinatlie pot y guinaeyaco.
					</seg>
					<seg id="b.PSA.109.6" type="verse">
						Polo jao y taelaye na taotao guiya güiya: ya polo un contrario ya utojgue gui agapa na canaeña.
					</seg>
					<seg id="b.PSA.109.7" type="verse">
						Yaguin majusga güe, polo ya umasentensia: yan y tinaetaeña ufamaisao.
					</seg>
					<seg id="b.PSA.109.8" type="verse">
						Ya y jaaniña udidide: yan otro uchinile ofisioña.
					</seg>
					<seg id="b.PSA.109.9" type="verse">
						Y famaguonña ufanaetata yan y asaguaña ubiuda.
					</seg>
					<seg id="b.PSA.109.10" type="verse">
						Polo ya y famaguonña ufanlaong yan ufanmangagao: ya polo sija ya umaliligao y nañija güije gui chago gui sagañija na mayulang.
					</seg>
					<seg id="b.PSA.109.11" type="verse">
						Polo ya umaamot ya unnachule todo y güinajaña, yan y taotao juyong chumoleguan ni y finachochoña.
					</seg>
					<seg id="b.PSA.109.12" type="verse">
						Polo ya taya ni jaye umaase ni güiya; yan ni uno ufinaborese y manaetata na famaguonña.
					</seg>
					<seg id="b.PSA.109.13" type="verse">
						Polo ya y famaguonña ufanmautut; yan gui generasion ni y jadalalalag, umafagasñaejon y naanñija.
					</seg>
					<seg id="b.PSA.109.14" type="verse">
						Poly ya y tinaelayen y tataña sija umajaso gui as Jeova: ya y isao nanaña ti umafagasñaejon.
					</seg>
					<seg id="b.PSA.109.15" type="verse">
						Polo ya sija siempre ufangaegue gui menan Jeova, sa güiya siña umutut y jinasoñija guinin y tano.
					</seg>
					<seg id="b.PSA.109.16" type="verse">
						Sa ti jajaso mamanue minaase, lao japetsigue y peble yan y nesesitao na taotao, yan y mayulang na corason ujapuno sija.
					</seg>
					<seg id="b.PSA.109.17" type="verse">
						Magajet na jaguaeya y matdision, ya ayo na mato guiya güiya; ya ti ninamagof ni y bendision, ya ayo na chago guiya güiya.
					</seg>
					<seg id="b.PSA.109.18" type="verse">
						Ya güiya mumagago güe ni y matdision taegüije y bestiduña, ya ayo na jumalom gui jalom y tiyanña taegüije y janom, yan taegüije y laña gui jalom tolangña.
					</seg>
					<seg id="b.PSA.109.19" type="verse">
						Polo ya ayo guiya güiya, taegüije y magago ni y jatatampegüe, yan para sinturon ni y jadudog güe siempre.
					</seg>
					<seg id="b.PSA.109.20" type="verse">
						Ya este apas y contrariujo sija guinin as Jeova, yan ayo sija ni y manguecuentos taelaye contra y antijo.
					</seg>
					<seg id="b.PSA.109.21" type="verse">
						Lao fatinas para guajo, O Yuus Jeova, pot y naanmo: sa mauleg na minaasemo, enao mina nalibreyo.
					</seg>
					<seg id="b.PSA.109.22" type="verse">
						Sa pobleyo, yan nesesitaoyo, yan y corasonjo mañetnot gui sanjalomjo.
					</seg>
					<seg id="b.PSA.109.23" type="verse">
						Mapos yo taegüije y anineng yaguin malofan: matafye yo julo yan papa taegüije y apacha.
					</seg>
					<seg id="b.PSA.109.24" type="verse">
						Y timoco mandafe pot y inayunat; yan y catneco manmasogsog, sa ti jataca y iinemog.
					</seg>
					<seg id="b.PSA.109.25" type="verse">
						Jumuyong yo locue taegüije linalatde guiya sija: anae maaatanyo jayeyengyong y iloñija.
					</seg>
					<seg id="b.PSA.109.26" type="verse">
						Ayudayo, O Jeova Yuusso; O satbayo segun y minaasemo:
					</seg>
					<seg id="b.PSA.109.27" type="verse">
						Para sija ujatungo na este y canaemo: na jago, Jeova, fumatinas este.
					</seg>
					<seg id="b.PSA.109.28" type="verse">
						Polo ya sija manmamatdise, lao jago manbendise: yaguin sija mangajulo, ufanmamajlao; lao y tentagomo umagof.
					</seg>
					<seg id="b.PSA.109.29" type="verse">
						Ya y contrariojo ufanminagago ni y desonra; yan ufantinampe sija ni y minamajlaoñija taegüije y capa.
					</seg>
					<seg id="b.PSA.109.30" type="verse">
						Jeova bae junae sendangculo na grasias nu y pachotto; junggan, jualabagüe gui linajyan taotao.
					</seg>
					<seg id="b.PSA.109.31" type="verse">
						Sa güiya utojgüe gui agapa na canae y nesesitao, para usinatba güe guinin ayo sija y jumusga y antiña.
					</seg>
				</div>
				<div id="b.PSA.110" type="chapter">
					<seg id="b.PSA.110.1" type="verse">
						SI Jeova ilegña ni y señotto, fatachong gui agapa na canaejo, asta qui jupolo y enimigo para fañajangan adengmo.
					</seg>
					<seg id="b.PSA.110.2" type="verse">
						Si Jeova uninamannae y baran minetgotmo guinin Sion: gobietna gui entalo y enimigumo sija.
					</seg>
					<seg id="b.PSA.110.3" type="verse">
						Y taotaomo ufanmalago na ufanmanofrese nu sija gui jaanen y ninasiñamo: gui guinatbon sija y sinantos, guinin y tiyan y agaan, ungae serenon y pinatgonmo.
					</seg>
					<seg id="b.PSA.110.4" type="verse">
						Si Jeova manjula ya timañotsot, jago y pale para taejinecog segun y otden Melquisedec.
					</seg>
					<seg id="b.PSA.110.5" type="verse">
						Si Jeova, gui agapa na canaemo, upanag todo y ray sija gui jaanin y binibuña.
					</seg>
					<seg id="b.PSA.110.6" type="verse">
						Güiya ufanjusga gui entalo y nasion sija, janabula y sagayan sija ni y tataotao y manmatae; unamagomgom y ilo gui jilo y megae na tano sija.
					</seg>
					<seg id="b.PSA.110.7" type="verse">
						Unaguimen y sadog gui chalan: enaomina güiya jumatsa julo y ilo.
					</seg>
				</div>
				<div id="b.PSA.111" type="chapter">
					<seg id="b.PSA.111.1" type="verse">
						FANMANALABA jamyo as Jeova. Guajo junae si Jeova grasias contodo y corasonjo, gui jalom y pinagat manunas, yan y jalom y inetnon taotao.
					</seg>
					<seg id="b.PSA.111.2" type="verse">
						Y checho Jeova mansendangculo, ya maaliligao ni ayo sija todo y ninafanmamagof nu estesija.
					</seg>
					<seg id="b.PSA.111.3" type="verse">
						Y chechoña y onra yan minagas: yan y tininasña gagaegue para taejinecog.
					</seg>
					<seg id="b.PSA.111.4" type="verse">
						Jafatinas y mannamanman na chechoña para umajajaso: si Jeova cariñoso yan bula ni y minaase.
					</seg>
					<seg id="b.PSA.111.5" type="verse">
						Güiya guinin munae nengcano ayo sija y manmaañao nu güiya: ya güiya siempre jajasoja tratuña.
					</seg>
					<seg id="b.PSA.111.6" type="verse">
						Jagasja jafanue y taotaoña ni y ninasiñan y chechoña, anae janae sija ni y erensian y nasion sija.
					</seg>
					<seg id="b.PSA.111.7" type="verse">
						Y checho sija y canaeña y minagajet yan juisio; ya todo y sinanganña sija manseguro.
					</seg>
					<seg id="b.PSA.111.8" type="verse">
						Manfitme sija para taejinecog yan taejinecog, yan mamafatinas gui minagajet yan y tininas.
					</seg>
					<seg id="b.PSA.111.9" type="verse">
						Janamannae y linibre para y taotaoña; ya jatago y tratuña para taejinecog: sinantos yan inenra y naanña.
					</seg>
					<seg id="b.PSA.111.10" type="verse">
						Y minaañao as Jeova y tutujon y minalate y mauleg na tiningo mangaegue güije todo gui fumatitinas y 
						<i>
							tinagoña:
						</i>
						 y alabansaña gagaegue para taejinecog.
					</seg>
				</div>
				<div id="b.PSA.112" type="chapter">
					<seg id="b.PSA.112.1" type="verse">
						FANMANALABA jamyo as Jeova. Dichoso y taotao ni maañao as Jeova, yan ninasendangculo y minagofña ni y tinagoña sija.
					</seg>
					<seg id="b.PSA.112.2" type="verse">
						Ya y semiyaña manmatatnga gui jilo y tano: ya y generasion manunas ufandichoso.
					</seg>
					<seg id="b.PSA.112.3" type="verse">
						Güinaja yan rinico mangaegue gui guimaña: ya y tininasña gagaegueja para taejinecog.
					</seg>
					<seg id="b.PSA.112.4" type="verse">
						Ya y manunas nae cajulo y manana gui jalom jomjom: güiya cariñoso güe yan bula minaase, yan tunasgüe.
					</seg>
					<seg id="b.PSA.112.5" type="verse">
						Y mauleg para ayo na taotao ni y fumatitinas y cariño, yan numanaayao: güiya umantiene y causaña gui juisio.
					</seg>
					<seg id="b.PSA.112.6" type="verse">
						Sa güiya ti umanacalamten para taejinecog: y manunas para taejinecog: ufanmajajasoja.
					</seg>
					<seg id="b.PSA.112.7" type="verse">
						Güiya ti umaañao ni y manaelaye na notisia sija: y corasonña meton ya jaangoco si Jeova.
					</seg>
					<seg id="b.PSA.112.8" type="verse">
						Y corasonña fitme ya güiya ti umaañao, asta qui jalie y diniseaña gui jilo y contrariuña sija.
					</seg>
					<seg id="b.PSA.112.9" type="verse">
						Guiya tumalapon, güiya numae ni y mamoble; ya y tininasña gagaegue para taejinecog, y canggelonña umajatsa ni y inenra.
					</seg>
					<seg id="b.PSA.112.10" type="verse">
						Y taelaye na taotao jalie ayo yan ninapinite: yan janachechegcheg y nifenña, yan maderite ya mapos: ya y diniseaña y taelaye umalingo.
					</seg>
				</div>
				<div id="b.PSA.113" type="chapter">
					<seg id="b.PSA.113.1" type="verse">
						FANMANALABA jamyo as Jeova. Fanmanalaba, O tentago Jeova sija. Fanmanalaba y naan Jeova.
					</seg>
					<seg id="b.PSA.113.2" type="verse">
						Bendito y naan Jeova, desde este na tiempo yan para taejinecog.
					</seg>
					<seg id="b.PSA.113.3" type="verse">
						Desde y quinajulo y atdao asta y minachomña papa, y naan Jeova para umaalaba.
					</seg>
					<seg id="b.PSA.113.4" type="verse">
						Si Jeova gueftaquilo gui jilo todo y nasion yan y minalagña gui jilo y langet sija.
					</seg>
					<seg id="b.PSA.113.5" type="verse">
						Jaye parejuña si Jeova ni y Yuusta, ni y japolo y tachongña gui sanjilo.
					</seg>
					<seg id="b.PSA.113.6" type="verse">
						Ni y muna umitde güe para uatan y güinaja sija ni y mangaegue gui langet yan y tano.
					</seg>
					<seg id="b.PSA.113.7" type="verse">
						Güiya jumatsa julo y mamoble gui petbos, yan jajatsa y mananesitao gui monton estietcot.
					</seg>
					<seg id="b.PSA.113.8" type="verse">
						Para unafanmatachong yan y prinsepe sija magajet, yan y prinsepen y taotaoña sija.
					</seg>
					<seg id="b.PSA.113.9" type="verse">
						Ya janafamulan guma y ti fafañago na palaoan, ya jumuyong gofmagof na nanan famaguon. Fanmanalaba jamyo as Jeova.
					</seg>
				</div>
				<div id="b.PSA.114" type="chapter">
					<seg id="b.PSA.114.1" type="verse">
						ANAE si Israel jumanao juyong Egipto, y guima Jacob guinin y taotao y finijo na ti matungo.
					</seg>
					<seg id="b.PSA.114.2" type="verse">
						Juda jumuyong y santos na sagaña, yan Israel y gobietnoña.
					</seg>
					<seg id="b.PSA.114.3" type="verse">
						Y tase jalie ayo, yan malago; Jordan masugon tate.
					</seg>
					<seg id="b.PSA.114.4" type="verse">
						Y beca sija manayog taegüije y quinilo laje yan y mandiquique ogso sija taegüije y manpatgon na quinilo sija.
					</seg>
					<seg id="b.PSA.114.5" type="verse">
						Jafa guaja guiya jago, O tase, na malagojao? Jago Jordan ni y masugon tate?
					</seg>
					<seg id="b.PSA.114.6" type="verse">
						Jamyo ni y beca sija ni y manayog taegüije y quinilo laje; yan jamyo di quique na ogso sija taegüije y manpatgon na quinilo sija?
					</seg>
					<seg id="b.PSA.114.7" type="verse">
						Mayeyengyong, jago tano, gui menan Jeova, gui menan y Yuus Jacob;
					</seg>
					<seg id="b.PSA.114.8" type="verse">
						Ni y jafaacho y jagoe janom, ya jafagagot y tutujon janom sija.
					</seg>
				</div>
				<div id="b.PSA.115" type="chapter">
					<seg id="b.PSA.115.1" type="verse">
						AJE ti iyajame, O Jeova, aje ti iyajame, lao iya naanmo, nae uminalag pot y minaasemo, yan pot y minagajetmo.
					</seg>
					<seg id="b.PSA.115.2" type="verse">
						Pot jafa mojon y nasion ilegñija: Mangue pago y Yuusñija?
					</seg>
					<seg id="b.PSA.115.3" type="verse">
						Lao si Yuusmame gaegue gui langet: guinin jafatinas jafaja y minalagoña.
					</seg>
					<seg id="b.PSA.115.4" type="verse">
						Y idolosñija sija salape yan oro, finatinas y canae y taotao sija.
					</seg>
					<seg id="b.PSA.115.5" type="verse">
						Guaja pachotñija lao ti manguecuentos: guaja atadogñija lao ti manmanlilie;
					</seg>
					<seg id="b.PSA.115.6" type="verse">
						Guaja talangañija lao ti manmanjujungog: guaja güiengñija lao ti manmannginginge:
					</seg>
					<seg id="b.PSA.115.7" type="verse">
						Guaja canaeñija lao ti manmangogote: guaja adengñija lao ti manmamomocat: ni ufanguentos ni y güetgüeroñija.
					</seg>
					<seg id="b.PSA.115.8" type="verse">
						Ya ayo y fumatinas sija manparejoja yan sija: magajet na jayeja y umangoco güe guiya sija,
					</seg>
					<seg id="b.PSA.115.9" type="verse">
						O Israel, angoco si Jeova: sa güiya y ayudañija yan y patangñija.
					</seg>
					<seg id="b.PSA.115.10" type="verse">
						O guma Aaron, angoco si Jeova: sa güiya y ayudañija yan y patangñija.
					</seg>
					<seg id="b.PSA.115.11" type="verse">
						Jamyo ni y manmaañao as Jeova, angoco si Jeova: sa güiya y ayudañija yan y patangñija.
					</seg>
					<seg id="b.PSA.115.12" type="verse">
						Si Jeova guinin jajaso jita: guiya bumendisijit; güiya bumendise y guima Israel; güiya bumendise y guima Aaron.
					</seg>
					<seg id="b.PSA.115.13" type="verse">
						Güiya bumendise ayo sija y manmaañao as Jeova, todo y mandiquique yan y mandangculo.
					</seg>
					<seg id="b.PSA.115.14" type="verse">
						Si Jeova unninamegae mas yan mas, jago yan y famaguonñija.
					</seg>
					<seg id="b.PSA.115.15" type="verse">
						Jamyo manbinendise as Jeova ni y fumatinas y langet yan y tano.
					</seg>
					<seg id="b.PSA.115.16" type="verse">
						Y langet sija ni y langet Jeova sija: lao y tano mannae para y famaguon y taotao sija.
					</seg>
					<seg id="b.PSA.115.17" type="verse">
						Y manmatae ti manmanalaba as Jeova, ni jaye güije gui manjajanao papa gui jalom y manmamatquiquiloja.
					</seg>
					<seg id="b.PSA.115.18" type="verse">
						Lao jita, tabendise si Jeova, desde pago na tiempo mona yan para taejinecog. Fanmanalaba jamyo as Jeova.
					</seg>
				</div>
				<div id="b.PSA.116" type="chapter">
					<seg id="b.PSA.116.1" type="verse">
						JUGUAEYA si Jeova sa jajungog y inagangjo yan y tinayuyutto sija.
					</seg>
					<seg id="b.PSA.116.2" type="verse">
						Sa janaegueng y talangaña guiya guajo, enao mina na juaagangja güe mientras lâlâlâyo.
					</seg>
					<seg id="b.PSA.116.3" type="verse">
						Y cuetdas y finatae umoriyayeyo, yan y piniten y naftan sumoda yo: ya jusoda chinatsaga yan triniste.
					</seg>
					<seg id="b.PSA.116.4" type="verse">
						Ayo nae juagang y naan Jeova; O Jeova, jugagagaojao, nalibre y antijo.
					</seg>
					<seg id="b.PSA.116.5" type="verse">
						Guaeyayon si Jeova yan tunas; junggan, y Yuusta senyoase.
					</seg>
					<seg id="b.PSA.116.6" type="verse">
						Si Jeova jaadadaje y taeisao: guajo estaba macone tagpapa, yan güiya sumatbayo.
					</seg>
					<seg id="b.PSA.116.7" type="verse">
						Talo guato gui descansomo, O antijo; sa si Jeova uchalapon megae guiya jago.
					</seg>
					<seg id="b.PSA.116.8" type="verse">
						Sa unalibre y antijo guinin y finatae, y atadogco guinen y lagosija, yan y adengjo guinin y pinedong.
					</seg>
					<seg id="b.PSA.116.9" type="verse">
						Bae jufamocat gui menan Jeova gui tano y manlalala.
					</seg>
					<seg id="b.PSA.116.10" type="verse">
						Jujojonggue, enao mina jusangan sa estaba gosdangculo y pinitijo.
					</seg>
					<seg id="b.PSA.116.11" type="verse">
						Yleco gui chinadigco, todo y taotao sija mandacon.
					</seg>
					<seg id="b.PSA.116.12" type="verse">
						Jafa juapase si Jeova pot todo y minaulegña guiya guajo.
					</seg>
					<seg id="b.PSA.116.13" type="verse">
						Bae juchule y copan satbasion, yan juagang y naan Jeova.
					</seg>
					<seg id="b.PSA.116.14" type="verse">
						Bae juapase y promesajo as Jeova, pago gui menan todo y taotaoña sija.
					</seg>
					<seg id="b.PSA.116.15" type="verse">
						Guaelaye gui linie Jeova, y finatae y mañantosña.
					</seg>
					<seg id="b.PSA.116.16" type="verse">
						O Jeova, magajet na guajo tentagomo; guajo y tentagomo, yan y lajin y tentagomo palaoan: jago pumula y magodeco.
					</seg>
					<seg id="b.PSA.116.17" type="verse">
						Bae juofrese jao ni y inefresen grasias, yan juaagang y naan Jeova.
					</seg>
					<seg id="b.PSA.116.18" type="verse">
						Bae juapase y promesajo as Jeova, pago gui menan todo y taotaoña sija.
					</seg>
					<seg id="b.PSA.116.19" type="verse">
						Gui jalom y páteo y guima Jeova, gui talo guiya jago, O Jerusalem. Fanmanalaba jamyo as Jeova.
					</seg>
				</div>
				<div id="b.PSA.117" type="chapter">
					<seg id="b.PSA.117.1" type="verse">
						O fanmanalaba as Jeova, jamyo todo y nasion sija: fanmanalaba nu güiya jamyo todo y taotao sija.
					</seg>
					<seg id="b.PSA.117.2" type="verse">
						Sa y minaaseña dangculo guiya jita; yan y minagajet Jeova gagaegue para taejinecog. Fanmanalaba jamyo as Jeova.
					</seg>
				</div>
				<div id="b.PSA.118" type="chapter">
					<seg id="b.PSA.118.1" type="verse">
						O nae gracias si Jeova; sa güiya mauleg: sa y minaaseña gagaegue para taejinecog.
					</seg>
					<seg id="b.PSA.118.2" type="verse">
						Polo ya si Israel ilegña pago, na y minaaseña gagaegue para taejinecog.
					</seg>
					<seg id="b.PSA.118.3" type="verse">
						Polo ya y guima Aaron ilegña pago, na y minaaseña gagaegue para taejinecog.
					</seg>
					<seg id="b.PSA.118.4" type="verse">
						Polo ya ayo sija y manmaañao pago as Jeova ilegñija, na minaaseña gagaegue para taejinecog.
					</seg>
					<seg id="b.PSA.118.5" type="verse">
						Juagang si Jeova gui chinatsagaco: ya si Jeova umopeyo, yan japoloyo güi dangculo na sagayan.
					</seg>
					<seg id="b.PSA.118.6" type="verse">
						Si Jeova para guajo; ya ti jumaañao: jafa siña y taotao ufatinas guiya guajo.
					</seg>
					<seg id="b.PSA.118.7" type="verse">
						Si Jeova para guajo gui entalo güije sija y umayuyudayo: enao mina julie y dineseajo güije sija ni y chumatliiyo.
					</seg>
					<seg id="b.PSA.118.8" type="verse">
						Mas mauleg umaangoco si Jeova qui umapolo y inangoco gui taotao.
					</seg>
					<seg id="b.PSA.118.9" type="verse">
						Mas mauleg umaangoco si Jeova qui umapolo y inangoco y prinsipe sija.
					</seg>
					<seg id="b.PSA.118.10" type="verse">
						Todo y nasion umoriyayeyo: lao pot y naan Jeova juutut sija.
					</seg>
					<seg id="b.PSA.118.11" type="verse">
						Sija umoriyayeyo; junggan, sija umoriyayeyo: lao pot y naan Jeova juutut sija.
					</seg>
					<seg id="b.PSA.118.12" type="verse">
						Sija umoriyayeyo taegüije y obeja sija; sija manmapuno taegüije y guafen tituca: pot y naan Jeova na juutut sija.
					</seg>
					<seg id="b.PSA.118.13" type="verse">
						Jago chumonegyo para jupodongyo, lao si Jeova umayudayo.
					</seg>
					<seg id="b.PSA.118.14" type="verse">
						Si Jeova y minetgotto yan y cantaco, yan güiya jumuyong y satbasionjo.
					</seg>
					<seg id="b.PSA.118.15" type="verse">
						Y inagang y minagof yan y satbasion gaegue gui jalom y tiendan y manunas: y agapa na canae Jeova fumatitinas y minatatnga.
					</seg>
					<seg id="b.PSA.118.16" type="verse">
						Y agapa na canae Jeova majatsa julo; y agapa na canae Jeova fumatitinas y minatatnga.
					</seg>
					<seg id="b.PSA.118.17" type="verse">
						Ti jumatae, lao bae julâlâ, yan jusangan claro y checho Jeova sija.
					</seg>
					<seg id="b.PSA.118.18" type="verse">
						Si Jeova jacastigayo megae: lao ti janaeyo guato gui finatae.
					</seg>
					<seg id="b.PSA.118.19" type="verse">
						Babayeyo ni y trangcan tininas sija: ya bae jujalom guiya sija, bae junae grasias si Jeova.
					</seg>
					<seg id="b.PSA.118.20" type="verse">
						Este na trangcan Jeova; anae, manjajalom y manunas.
					</seg>
					<seg id="b.PSA.118.21" type="verse">
						Guajo junae jao grasias: sa jago jagasja umopeyo, yan jago jumuyong y satbasionjo.
					</seg>
					<seg id="b.PSA.118.22" type="verse">
						Y acho ni y marechasa ni y manmanjajatsa y 
						<i>
							guima,
						</i>
						 jumuyong mumagas na acho gui esquina.
					</seg>
					<seg id="b.PSA.118.23" type="verse">
						Este si Jeova chechoña; ya namanman gui atadogta.
					</seg>
					<seg id="b.PSA.118.24" type="verse">
						Este na jaane si Jeova fumatinas; tafanmagof yan tafansenmagof ni ayo.
					</seg>
					<seg id="b.PSA.118.25" type="verse">
						Satba pago, jugagagaojao, O Jeova: O Jeova, jugagagaojao, pago namannae minegae.
					</seg>
					<seg id="b.PSA.118.26" type="verse">
						Dichoso ayo y mamamaela gui naan Jeova; inbendisijao guinin y guima Jeova.
					</seg>
					<seg id="b.PSA.118.27" type="verse">
						Yuus si Jeova, guinin fumanuejit ny y inina: funot y inefresen ni y cuetdas asta gui canggelon y attat.
					</seg>
					<seg id="b.PSA.118.28" type="verse">
						Jago y Yuusso, yan bae junaejao grasias: jago y Yuusso, bae jujatsajao julo.
					</seg>
					<seg id="b.PSA.118.29" type="verse">
						O nae grasias si Jeova; sa güiya mauleg: sa y minaaseña gagaegueja para taejinecog. Amen.
					</seg>
				</div>
				<div id="b.PSA.119" type="chapter">
					<seg id="b.PSA.119.1" type="verse">
						<b>
							ALEPH
						</b>
						 MANDICHOSO ayo sija y mangabales gui chalan ni y manmamomocat segun y lay Jeova.
					</seg>
					<seg id="b.PSA.119.2" type="verse">
						Mandichoso ayo sija y umadadaje y testimonioña, yan y umaliligao güe contodo y corasonñija.
					</seg>
					<seg id="b.PSA.119.3" type="verse">
						Magajet na sija ti manmatitinas jafa ni ti tunas; sija manjajanao gui jinanaoña sija.
					</seg>
					<seg id="b.PSA.119.4" type="verse">
						Guinin untagojamja ni y finanagüemo para inguesadaje sija.
					</seg>
					<seg id="b.PSA.119.5" type="verse">
						O mojon ya ufitme y jinanaojo sija, para juadaje y laymo.
					</seg>
					<seg id="b.PSA.119.6" type="verse">
						Ya ayonae ti jumamajlao, yanguin esta jurespeta todo y tinagomo.
					</seg>
					<seg id="b.PSA.119.7" type="verse">
						Bae junaejao grasias, yan y tininas y corason, yanguin jueyag y tinas na juisiomo.
					</seg>
					<seg id="b.PSA.119.8" type="verse">
						Bae juadaje y laymo; chamoyo sumesendingo.
					</seg>
					<seg id="b.PSA.119.9" type="verse">
						<b>
							BETH
						</b>
						 Pot jafa y patgon na laje nae unagasgas y jinanaoña? Yanguin jaguesadaje jaftaemano y sinanganmo.
					</seg>
					<seg id="b.PSA.119.10" type="verse">
						Jagasja jualiligaojao contodo y corasonjo; chamoyo munaabag gui tinagomo sija.
					</seg>
					<seg id="b.PSA.119.11" type="verse">
						Y sinanganmo junaatog gui jalom y corasonjo, para chajo umiisao contra jago.
					</seg>
					<seg id="b.PSA.119.12" type="verse">
						Dichosojao O Jeova; fanagüeyo ni y laymo sija.
					</seg>
					<seg id="b.PSA.119.13" type="verse">
						Contodo y labiosso jagasja jusangan claro todo y juisio sija y pachotmo.
					</seg>
					<seg id="b.PSA.119.14" type="verse">
						Jagasja magofyo gui chalan y testimoniomo; taegüije 
						<i>
							magofyo
						</i>
						 gui todo y güinaja sija.
					</seg>
					<seg id="b.PSA.119.15" type="verse">
						Bae jujaso y finanagüemo, ya jurespeta y jinanaomo sija.
					</seg>
					<seg id="b.PSA.119.16" type="verse">
						Bae jumagofyo ni y laymo sija: ti jumalefa ni y sinanganmo.
					</seg>
					<seg id="b.PSA.119.17" type="verse">
						<b>
							GIMEL
						</b>
						 Guefayuda y tentagomo, para julâlâ; ayonae juadaje y sinanganmo.
					</seg>
					<seg id="b.PSA.119.18" type="verse">
						Baba y atadogco, ya julie y mannamanman sija gui tinagomo.
					</seg>
					<seg id="b.PSA.119.19" type="verse">
						Guajo taotao juyongyo gui tano: chamo naaatog y tinagomo sija guiya guajo.
					</seg>
					<seg id="b.PSA.119.20" type="verse">
						Y antijo mayamag pot y minalagoña ni y guaja gui juisiomo sija todo y tiempo.
					</seg>
					<seg id="b.PSA.119.21" type="verse">
						Unlalatde y sobetbio sija ni y manmatdito, ni y manabag gui tinagomo sija.
					</seg>
					<seg id="b.PSA.119.22" type="verse">
						Nafañuja guiya guajo y minamajlao, yan y dinespresia; sa jagasja juadaje y testimoniomo.
					</seg>
					<seg id="b.PSA.119.23" type="verse">
						Y prinsipe sija locue manmatachong yan manguecuentos contra guajo: lao y tentagomo jajajasoja y laymo sija.
					</seg>
					<seg id="b.PSA.119.24" type="verse">
						Y testimoniomo y minagofjo sija yan y taotaojo na pápagat sija.
					</seg>
					<seg id="b.PSA.119.25" type="verse">
						<b>
							DALETH
						</b>
						 Y antijo mafachet yan y petbos: nalâlâyo jaftaemano y sinanganmo.
					</seg>
					<seg id="b.PSA.119.26" type="verse">
						Jusangan claro y jinanaojo sija, ya unopeyo: fanagüeyo ni y laymo sija.
					</seg>
					<seg id="b.PSA.119.27" type="verse">
						Natungoyo ni y chalan y finanagüemo sija; ayo nae jusangan y namanman y chechomo sija.
					</seg>
					<seg id="b.PSA.119.28" type="verse">
						Y antijo maderite sa macat; nametgotyo jaftaemano y sinanganmo.
					</seg>
					<seg id="b.PSA.119.29" type="verse">
						Nasuja guiya guajo y chalan mandacon; ya naeyo, pot y grasiasmo, y tinagomo.
					</seg>
					<seg id="b.PSA.119.30" type="verse">
						Jagasja juayeg y chalan y minagajet: y juisiomo jagasja jupolo gui menajo.
					</seg>
					<seg id="b.PSA.119.31" type="verse">
						Jusisigue y testimoniomo sija: O Jeova, chamo namamamajlaoyo.
					</seg>
					<seg id="b.PSA.119.32" type="verse">
						Bae jufalalagüe y chalan tinagomo sija, yanguin unnadangculo y corasonjo.
					</seg>
					<seg id="b.PSA.119.33" type="verse">
						<b>
							HE
						</b>
						 Fanagüeyo, O Jeova, ni y chalan y laymo sija; ya juadaje asta y uttimo.
					</seg>
					<seg id="b.PSA.119.34" type="verse">
						Naeyo tiningo, ya bae juadaje y laymo: junggan bae juadaje contodo y corasonjo.
					</seg>
					<seg id="b.PSA.119.35" type="verse">
						Nafalofanyo gui chalan y tinagomo, sa ayoyo nae mamagof.
					</seg>
					<seg id="b.PSA.119.36" type="verse">
						Namangag guato y corasonjo gui testimoniomo, ya munga gui linatga.
					</seg>
					<seg id="b.PSA.119.37" type="verse">
						Bira y atadogco ni guinin manlilie banida; ya nalâtâyo gui jinanaomo sija.
					</seg>
					<seg id="b.PSA.119.38" type="verse">
						Nafitme y sinanganmo gui tentagomo, ni y deboto nu jago.
					</seg>
					<seg id="b.PSA.119.39" type="verse">
						Bira y minamajlaojo ni y janamaaañaoyo; sa y juisiomo sija manmauleg.
					</seg>
					<seg id="b.PSA.119.40" type="verse">
						Liija na minajalangyo ni y finanagüemo sija: nalâlâyo gui tininasmo.
					</seg>
					<seg id="b.PSA.119.41" type="verse">
						<b>
							VAU
						</b>
						 Namamaela locue y minaasemo guiya guajo, O Jeova, asta y satbasionmo jaftaemano y sinanganmo.
					</seg>
					<seg id="b.PSA.119.42" type="verse">
						Ayo nae uguaja para juope y munamamamajlaoyo; sa juangocoyo ni y sinanganmo.
					</seg>
					<seg id="b.PSA.119.43" type="verse">
						Ya chamo todo chumuchule gui pachotto y sinangan y minagajetmo; sa jagasja junangga y juisiomo.
					</seg>
					<seg id="b.PSA.119.44" type="verse">
						Ayo nae juadaje y laymo todo y tiempo, para taejinecog yan taejinecog.
					</seg>
					<seg id="b.PSA.119.45" type="verse">
						Ya julibre jumanao; sa jagasja jualigao y finanagüemo sija.
					</seg>
					<seg id="b.PSA.119.46" type="verse">
						Ya bae jusangan locue y testimoniomo sija gui menan y ray sija, ya ti jumamajlao.
					</seg>
					<seg id="b.PSA.119.47" type="verse">
						Ya bae jumagofyo gui tinagomo sija, ni y juguaeya.
					</seg>
					<seg id="b.PSA.119.48" type="verse">
						Bae jujatsa julo locue y canaejo sija gui tinagomo sija, ni y juguaeya; ya bae jujaso y laymo sija.
					</seg>
					<seg id="b.PSA.119.49" type="verse">
						<b>
							ZAIN
						</b>
						 Jaso y sinangan gui tentagomo, ni y unfatinasyo na junangga.
					</seg>
					<seg id="b.PSA.119.50" type="verse">
						Este munamamagofyo gui trinisteco; sa y sinanganmo jagasja munalâlâyo.
					</seg>
					<seg id="b.PSA.119.51" type="verse">
						Gogosmachatgüeyo ni y mansobetbio: lao trabia ti juabag guinin y laymo.
					</seg>
					<seg id="b.PSA.119.52" type="verse">
						Jagasja jujajaso y juisiomo sija ni y guinin ampmam na tiempo, O Jeova, ya jagasja juconseulan maesayo.
					</seg>
					<seg id="b.PSA.119.53" type="verse">
						Jaguotyo y maepe na binibo, sa pot y manaelaye ni y madingo y laymo.
					</seg>
					<seg id="b.PSA.119.54" type="verse">
						Y lay sija cantaco sija gui guima anae taotao tumanoyo.
					</seg>
					<seg id="b.PSA.119.55" type="verse">
						Jagasja jujajaso y naanmo, O Jeova qui puenge, ya juadadajeja y laymo.
					</seg>
					<seg id="b.PSA.119.56" type="verse">
						Este guajayo, sa juadaje y finanagüemo.
					</seg>
					<seg id="b.PSA.119.57" type="verse">
						<b>
							CHETH
						</b>
						 Si Jeova y patteco guinin jusangan na juadaje y sinanganmo sija.
					</seg>
					<seg id="b.PSA.119.58" type="verse">
						Jugagao y finaboresemo contodo y corasonjo: magaease nu guajo jaftaemano y sinanganmo.
					</seg>
					<seg id="b.PSA.119.59" type="verse">
						Jujaso gui jinanaojo sija, ya jubira y adengjo guato gui testimoniomo sija.
					</seg>
					<seg id="b.PSA.119.60" type="verse">
						Inalululayo, ya ti sumagayo, para juadaje y tinagomo sija.
					</seg>
					<seg id="b.PSA.119.61" type="verse">
						Y cuetdas manaelaye jafunutyo; lao ti malefayo ni y laymo.
					</seg>
					<seg id="b.PSA.119.62" type="verse">
						Bae jucajulo gui tatalopuenge, ya junaejao grasias, sa pot y tinas na juisiomo.
					</seg>
					<seg id="b.PSA.119.63" type="verse">
						Guajo gachong ayo sija y manmaañao nu jago, yan ayo sija y umadadaje y finanagüemo.
					</seg>
					<seg id="b.PSA.119.64" type="verse">
						Y tano, O Jeova, bula ni y minaasemo: fanagüeyo ni y laymo sija.
					</seg>
					<seg id="b.PSA.119.65" type="verse">
						<b>
							TETH
						</b>
						 Mauleg finatinasmo ni y tentagomo, O Jeova, jaftaemano y sinanganmo.
					</seg>
					<seg id="b.PSA.119.66" type="verse">
						Fanagüeyo mauleg na juisio yan tiningo: sa jagasja jujonggue y tinagomo.
					</seg>
					<seg id="b.PSA.119.67" type="verse">
						Antes di jutriste, umabagyo; lao pago juadaje y sinanganmo.
					</seg>
					<seg id="b.PSA.119.68" type="verse">
						Jago maulegjao, ya unfatinas mauleg; fanagüeyo ni y laymo sija.
					</seg>
					<seg id="b.PSA.119.69" type="verse">
						Y sobetbio jafatinas un dinague contra guajo: bae juadadajeja y finanagüemo sija contodo y corasonjo.
					</seg>
					<seg id="b.PSA.119.70" type="verse">
						Y corasonñija, manmantica calang sebo: lao jumagofyo ni y laymo.
					</seg>
					<seg id="b.PSA.119.71" type="verse">
						Mauleg para guajo, na guinin ninatristeyo; para jueyag y laymo sija.
					</seg>
					<seg id="b.PSA.119.72" type="verse">
						Y lay y pachotmo, maulegña para guajo, qui ni mit na oro yan salape.
					</seg>
					<seg id="b.PSA.119.73" type="verse">
						<b>
							JOD
						</b>
						 Y canaemo sija fumatinasyo yan fumajechurayo; naeyo tiningo, para jueyag y tinagomo sija.
					</seg>
					<seg id="b.PSA.119.74" type="verse">
						Ayo sija y manmaañao nu jago ujalieyo ya ufanmagof; sa jagasja junangga y sinanganmo.
					</seg>
					<seg id="b.PSA.119.75" type="verse">
						O Jeova, jutungoja na y juisiomo tunas, yan pot y minagajetmo na unnatristeyo.
					</seg>
					<seg id="b.PSA.119.76" type="verse">
						Polo jutayuyutjao ya y minauleg y minaasemo unamagofyo, jaftaemano y sinanganmo gui tentagomo.
					</seg>
					<seg id="b.PSA.119.77" type="verse">
						Polo ya ufato guiya guajo y cariñoso na minaasemo sija, para ulâlâyo; sa y tinagomo y minagofjo.
					</seg>
					<seg id="b.PSA.119.78" type="verse">
						Polo ya manmamajlao y mansobetbio; sa manapodong yo nu y dinague: lao jujajasoja y finanagüe sija.
					</seg>
					<seg id="b.PSA.119.79" type="verse">
						Polo ya umabira iyaguajo ayo sija y manmaañao nu jago, yan sija ujatungo y testimonio sija.
					</seg>
					<seg id="b.PSA.119.80" type="verse">
						Polo ya fitme y corasonjo gui laymo, ya chajo mamamajlao.
					</seg>
					<seg id="b.PSA.119.81" type="verse">
						<b>
							CAPH
						</b>
						 Y antijo lalango pot y satbasionmo, lao junananggaja y sinanganmo.
					</seg>
					<seg id="b.PSA.119.82" type="verse">
						Y atadogco ninalachae pot y sinanganmo mientras ileleco: Ngaean nae unconsuelayo.
					</seg>
					<seg id="b.PSA.119.83" type="verse">
						Sa jumuyongyo calang y boteya gui jalom aso; lao trabia ti malelefayo ni y laymo sija.
					</seg>
					<seg id="b.PSA.119.84" type="verse">
						Cuanto sija y jaanen y tentagomo? Asta ngaean nae unjusga ayo sija y pumetsisigueyo?
					</seg>
					<seg id="b.PSA.119.85" type="verse">
						Y mansobetbio manmanguadog joyo para guajo, ni y ti taegüije laymo.
					</seg>
					<seg id="b.PSA.119.86" type="verse">
						Todo y tinagomo sija manunas: ayudayo sa sija mapetsisigueyo ni y dinague.
					</seg>
					<seg id="b.PSA.119.87" type="verse">
						Canaja malalachaeyo gui jilo y tano; lao ti judingo y finanagüemo sija.
					</seg>
					<seg id="b.PSA.119.88" type="verse">
						Nalâlâyo pot y cariñoso na güinaeyamo, ayo nae juadaje y testimonion pachotmo.
					</seg>
					<seg id="b.PSA.119.89" type="verse">
						<b>
							LAMED
						</b>
						 O Jeova, para taejinecog y sinanganmo fitme gui langet.
					</seg>
					<seg id="b.PSA.119.90" type="verse">
						Y minagajetmo gagaegue asta todo y generasion sija; jago plumanta y tano ya sumaga.
					</seg>
					<seg id="b.PSA.119.91" type="verse">
						Sija jasisigueja asta pago na jaane jaftaemano y otdenmo; sa todos sija tentagomo.
					</seg>
					<seg id="b.PSA.119.92" type="verse">
						Yaguin ti jagas janamagofyo y laymo, jagas malingo ni y trinisteco.
					</seg>
					<seg id="b.PSA.119.93" type="verse">
						Ti jumalefa ni y finanagüemo sija para taejinecog: sa pot sija na unnalâlâyo.
					</seg>
					<seg id="b.PSA.119.94" type="verse">
						Guajo iyomoyo, satbayo; sa jualiligao y finanagüemo sija.
					</seg>
					<seg id="b.PSA.119.95" type="verse">
						Y manaelaye manananggayo para umayulang; lao jugueguesjasoja y testimoniomo sija.
					</seg>
					<seg id="b.PSA.119.96" type="verse">
						Guinin julie y uttimon y todo quinabales; ya y tinagomo gosfeda.
					</seg>
					<seg id="b.PSA.119.97" type="verse">
						<b>
							MEM
						</b>
						 O jafa muna juguaeyo y tinagomo! esteja jinasosoco todot dia.
					</seg>
					<seg id="b.PSA.119.98" type="verse">
						Y tinagomo janafanungoñayo qui enemigujo sija; sa sija siempre infanjajameja.
					</seg>
					<seg id="b.PSA.119.99" type="verse">
						Megaeña tiningojo qui todo y maestronomo sija: sa y testimoniomo sija, y jinasojo.
					</seg>
					<seg id="b.PSA.119.100" type="verse">
						Manungoñayo qui y manbijo; sa juadadaje y finanagüemo sija.
					</seg>
					<seg id="b.PSA.119.101" type="verse">
						Junapara y adengjo guato gui todo chalan tinaelaye, para juadaje y sinangan.
					</seg>
					<seg id="b.PSA.119.102" type="verse">
						Ti jubirayo gui juisiomo: sa jagasja unfanagüeyo.
					</seg>
					<seg id="b.PSA.119.103" type="verse">
						Na minames y sinanganmo ni y chinaguijo, junggan mamesña qui y miet para y pachotto.
					</seg>
					<seg id="b.PSA.119.104" type="verse">
						Guinin y finanagüemo sija nae mañuleyo tiningo: enaomina juchatlie todo y chalan mandacon.
					</seg>
					<seg id="b.PSA.119.105" type="verse">
						<b>
							NUN
						</b>
						 Y sinanganmo y candet para y adengjo, yan manana gui chalanjo.
					</seg>
					<seg id="b.PSA.119.106" type="verse">
						Manjulayo ya junafitme na juadaje y tinas na juisiomo sija.
					</seg>
					<seg id="b.PSA.119.107" type="verse">
						Gospiniteyo; nalâlâyo, O Jeova, jaftaemano y sinanganmo.
					</seg>
					<seg id="b.PSA.119.108" type="verse">
						O Jeova, jutatayuyut jao: chajlao y libren y inefresen pachotto sija, ya fanagüeyo ni y juisiomo.
					</seg>
					<seg id="b.PSA.119.109" type="verse">
						Antijo siempre gaegue güi canaejo; lao ti malelefayo ni y laymo.
					</seg>
					<seg id="b.PSA.119.110" type="verse">
						Y manaelaye maplantayeyo laso; lao ti sumujayo gui finanagüemo.
					</seg>
					<seg id="b.PSA.119.111" type="verse">
						Juchule erensiaco para siempre y testimoniomo sija; sa sija y minagof y corasonjo.
					</seg>
					<seg id="b.PSA.119.112" type="verse">
						Jumangag y corasonjo para jucumple y laymo sija; para taejinecog asta y uttimo.
					</seg>
					<seg id="b.PSA.119.113" type="verse">
						<b>
							SAMECH
						</b>
						 Juchatlie y mangaejinaso dobble: lao y tinagomo juguaeya.
					</seg>
					<seg id="b.PSA.119.114" type="verse">
						Jago y fanatogco na lugat yan y patangjo: junanangga, y sinanganmo.
					</seg>
					<seg id="b.PSA.119.115" type="verse">
						Fañuja guiya guajo jamyo ni y chumogüe manaelaye: para juadadaje y tinago Yuusso.
					</seg>
					<seg id="b.PSA.119.116" type="verse">
						Mantieneyo jaftaemano y sinanganmo, para julâlâ: ya chamoyo na mamamajlao ni y ninanggaco.
					</seg>
					<seg id="b.PSA.119.117" type="verse">
						Mantieneyo ya juseguro: ya jurespeta y tinagomo sija siempre.
					</seg>
					<seg id="b.PSA.119.118" type="verse">
						Unpolo pot taya todo ayo sija y manaba gui laymo: sa y finababañija taebale.
					</seg>
					<seg id="b.PSA.119.119" type="verse">
						Unnafañuja todo ayo sija y manaelaye gui tano calang basula: enao mina juguaeya y testimoniomo sija.
					</seg>
					<seg id="b.PSA.119.120" type="verse">
						Y catneco lalaolao pot y maañaoña nu jago: ya maañaoyo ni y juisiomo sija.
					</seg>
					<seg id="b.PSA.119.121" type="verse">
						<b>
							AIN
						</b>
						 Jufatinas juisio yan tininas: chamoyo dumidingo gui minafañatsagayo.
					</seg>
					<seg id="b.PSA.119.122" type="verse">
						Jago unaseguro y tentagomo para mauleg; chamo pumópolo y sobetbio na unachatsagayo.
					</seg>
					<seg id="b.PSA.119.123" type="verse">
						y atadogco yafae pot y satbasionmo, yan pot y tinas na sinanganmo.
					</seg>
					<seg id="b.PSA.119.124" type="verse">
						Fatinas gui tentagomo jaftaemano y minaasemo, yan fanagüeyo ni y laymo sija.
					</seg>
					<seg id="b.PSA.119.125" type="verse">
						Guajo tentagomoyo; naeyo tiningo, ya jutungo y tinagomo sija.
					</seg>
					<seg id="b.PSA.119.126" type="verse">
						Esta tiempo para si Jeova ufachocho: na sija manataebale y laymo.
					</seg>
					<seg id="b.PSA.119.127" type="verse">
						Enao mina juguaeya y tinagomo sija, mas qui y oro, junggan, mas qui y fino na oro.
					</seg>
					<seg id="b.PSA.119.128" type="verse">
						Enao mina junaguaelaye todo y finanagüemo sa tunas pot todo güinaja: ya juchatlie y cada chalan dacon.
					</seg>
					<seg id="b.PSA.119.129" type="verse">
						<b>
							PE
						</b>
						 Y tinagomo sija mannámanman: enao mina maninadadaje ni y antijo.
					</seg>
					<seg id="b.PSA.119.130" type="verse">
						Y binaban y sinanganmo numae manana: jananae tinagoña y manaetiningo.
					</seg>
					<seg id="b.PSA.119.131" type="verse">
						Juguefbaba y pachotto, ya sumuspirosyo: sa majalangyo ni y tinagomo sija.
					</seg>
					<seg id="b.PSA.119.132" type="verse">
						Birajao guiya guajo, y unmaase nu guajo, taegüije y costumbremo ni unfatinas ni ayo sija ni gumaeya y naanmo.
					</seg>
					<seg id="b.PSA.119.133" type="verse">
						Naregla y pinecatto ni y sinanganmo: ya chamo na fangagae ninasiña y jafa na isao guiya guajo.
					</seg>
					<seg id="b.PSA.119.134" type="verse">
						Nalibreyo gui chiniguet y taotao, ayo nae juadaje y finanagüemo.
					</seg>
					<seg id="b.PSA.119.135" type="verse">
						Nafanina y matamo gui jilo y tentagomo; ya unfanagüeyo ni y laymo.
					</seg>
					<seg id="b.PSA.119.136" type="verse">
						Janom sadog manmalalago papa gui atadogco sija sa sija ti maadaje y tinagomo.
					</seg>
					<seg id="b.PSA.119.137" type="verse">
						<b>
							TZADE
						</b>
						 Tunasjao, O Jeova, yan tunas y juisiomo sija.
					</seg>
					<seg id="b.PSA.119.138" type="verse">
						Jagasja untago y testimoniomo sija gui tininas, yan minagajetja.
					</seg>
					<seg id="b.PSA.119.139" type="verse">
						Y inigojo jalachaeyo, sa y contrariujo sija manmalefa ni y sinanganmo sija.
					</seg>
					<seg id="b.PSA.119.140" type="verse">
						Y sinanganmo sengasgas: enao mina jaguaeya y tentagomo.
					</seg>
					<seg id="b.PSA.119.141" type="verse">
						Diquiqueyo, ya madespresiayo, lao ti malelefayo ni y finanagüemo sija.
					</seg>
					<seg id="b.PSA.119.142" type="verse">
						Y tininasmo taejinecog na tininas ya y tinagomo minagajet.
					</seg>
					<seg id="b.PSA.119.143" type="verse">
						Chinatsaga yan pinite sumodayo: lao y tinagomo sija minagofjo.
					</seg>
					<seg id="b.PSA.119.144" type="verse">
						Y testimoniomo sija manunas para taejinecog: naeyo tiningo ya julâlâ.
					</seg>
					<seg id="b.PSA.119.145" type="verse">
						<b>
							KOPH
						</b>
						 Umaagangyo contodo y corasonjo; opeyo, O Jeova; bae juadaje y laymo sija.
					</seg>
					<seg id="b.PSA.119.146" type="verse">
						Jagasja juagangjao; satbayo, ya juadaje y testimoniomo sija.
					</seg>
					<seg id="b.PSA.119.147" type="verse">
						Taftafñayo qui y egaan ya umagangyo: junangga guiya jago.
					</seg>
					<seg id="b.PSA.119.148" type="verse">
						Y atadogco taftaña qui y bumela gui puenge para jujajasoja y sinanganmo.
					</seg>
					<seg id="b.PSA.119.149" type="verse">
						Jungog y inagangjo jaftaemano y minauleg güinaeyamo: O Jeova, nalâlâyo, jaftaemano y juisiomo.
					</seg>
					<seg id="b.PSA.119.150" type="verse">
						Manjijot ayo sija y tumatitiye y tinaelaye: sija mañago gui tinagomo.
					</seg>
					<seg id="b.PSA.119.151" type="verse">
						Jago jijot jao, O Jeova; yan todo y tinagomo sija minagajet.
					</seg>
					<seg id="b.PSA.119.152" type="verse">
						Pot guinin ampmam na tiempo jutungo y testimoniomo sija, ni y unplanta sija para siempre.
					</seg>
					<seg id="b.PSA.119.153" type="verse">
						<b>
							RESH
						</b>
						 Jaso y trinisteco, ya nalibreyo; sa ti malefayo ni y laymo.
					</seg>
					<seg id="b.PSA.119.154" type="verse">
						Plaitea y causaco, ya nalibreyo ni apasmo: nalâlâyo jaftaemano y sinanganmo.
					</seg>
					<seg id="b.PSA.119.155" type="verse">
						Chago y satbasion gui manaelaye, sa ti maaliligao y laymo sija.
					</seg>
					<seg id="b.PSA.119.156" type="verse">
						Dangculo y cariñoso na minaasemo, O Jeova, nalâlâyo jaftaemano y juisiomo sija.
					</seg>
					<seg id="b.PSA.119.157" type="verse">
						Megae pumetsisigueyo yan contrariujo; lao ti sumususujayo gui testimoniomo sija.
					</seg>
					<seg id="b.PSA.119.158" type="verse">
						Julie y fumatinas dinague, ya tristeyo, sa ti maadaje y sinanganmo.
					</seg>
					<seg id="b.PSA.119.159" type="verse">
						Jaso jafa muna juguaeya y finanagüemo sija: nalâlâyo, O Jeova, jaftaemano y munamauleg güinaeyamo.
					</seg>
					<seg id="b.PSA.119.160" type="verse">
						Y resumen sinanganmo minagajet; ya cada uno tunas na juisiomo sija gagaegue para taejinecog.
					</seg>
					<seg id="b.PSA.119.161" type="verse">
						<b>
							SHIN
						</b>
						 Y prinsipe sija mapetsisigueyo sin causa: lao y corasonjo maaañaoja ni y sinanganmo.
					</seg>
					<seg id="b.PSA.119.162" type="verse">
						Jumagofyo ni y sinanganmo, taegüije y manmañoda dangculo na inamot.
					</seg>
					<seg id="b.PSA.119.163" type="verse">
						Jugoschatlie ya juingin y dinague; lao y laymo juguaeya.
					</seg>
					<seg id="b.PSA.119.164" type="verse">
						Siete maje gui un jaane jualabajao, sa pot y tinas na juisiomo.
					</seg>
					<seg id="b.PSA.119.165" type="verse">
						Dangculo na pas guaja para ayo sija y gumaeya y laymo, ya taya lugatñija para ufanmatompo.
					</seg>
					<seg id="b.PSA.119.166" type="verse">
						O Jeova, jagasja junangga y satbasionmo, ya esta juchogüe y tinagomo sija.
					</seg>
					<seg id="b.PSA.119.167" type="verse">
						Y antijo esta jaadaje y tinagomo sija: ya sija mangosyajo.
					</seg>
					<seg id="b.PSA.119.168" type="verse">
						Esta juadaje y finanagüemo sija yan y testimoniomo sija; sa todo y jinanaojo mangaegue gui menamo.
					</seg>
					<seg id="b.PSA.119.169" type="verse">
						<b>
							TAU
						</b>
						 Polo ya y inagangjo ufato jijot gui menamo, O Jeova: naeyo tiningojo jaftaemano y sinanganmo.
					</seg>
					<seg id="b.PSA.119.170" type="verse">
						Polo y tinayuyutto ya ufato gui menamo: nalibreyo jaftaemano y sinanganmo.
					</seg>
					<seg id="b.PSA.119.171" type="verse">
						Polo y labiosso ya umasangan alabansa sija; sa unfanagüeyo ni y laymo sija.
					</seg>
					<seg id="b.PSA.119.172" type="verse">
						Polo ya y jilajo ucanta y sinanganmo: sa todo y tinagomo manunas.
					</seg>
					<seg id="b.PSA.119.173" type="verse">
						Polo ya ulisto y canaemo para uinayudayo; sa y tinagomo jagasja juayeg.
					</seg>
					<seg id="b.PSA.119.174" type="verse">
						Jagasja majalangyo ni y satbasionmo, O Jeova: ya y laymo minagofjo.
					</seg>
					<seg id="b.PSA.119.175" type="verse">
						Palo ya ulâlâ y antijo, ya ualabajao: polo ya juisiomo sija uinayudayo.
					</seg>
					<seg id="b.PSA.119.176" type="verse">
						Juabagyo, parejo yan y malingo na quinilo: aligao y tentagomo; sa ti malelefayo ni y tiningomo sija.
					</seg>
				</div>
				<div id="b.PSA.120" type="chapter">
					<seg id="b.PSA.120.1" type="verse">
						<b>
							Y Cantan Quinajulo.
						</b>
						 JUAGANG si Jeova gui anae chatsagayo, ya jaopeyo.
					</seg>
					<seg id="b.PSA.120.2" type="verse">
						Nalibre y antijo, O Jeova, gui mandacon na labios, yan y mafáfababa na jula.
					</seg>
					<seg id="b.PSA.120.3" type="verse">
						Jafa unmannae jao, pat jafa mas unmafatinas guiya jago y dacon: na jula?
					</seg>
					<seg id="b.PSA.120.4" type="verse">
						Y cadidug y flechan y matatnga, yan y pinigan gago.
					</seg>
					<seg id="b.PSA.120.5" type="verse">
						Ae ae guajo, ni taotao tumanoyo guiya Meseg, ya sumagayo gui tiendan Kedar.
					</seg>
					<seg id="b.PSA.120.6" type="verse">
						Y antijo sumaga apmam, yan ayo y chumatlie y pas.
					</seg>
					<seg id="b.PSA.120.7" type="verse">
						Guajo para pas, lao, anae cumuentosyo, sija para guera.
					</seg>
				</div>
				<div id="b.PSA.121" type="chapter">
					<seg id="b.PSA.121.1" type="verse">
						<b>
							Y Cantan Quinajulo.
						</b>
						 JUJATSA julo y atadogco gui sabana: guinin mamano mague y umayuyudayo?
					</seg>
					<seg id="b.PSA.121.2" type="verse">
						Y umayuyudayo guinin as Jeova, ni y fumatinas y langet yan y tano.
					</seg>
					<seg id="b.PSA.121.3" type="verse">
						Ti upolo y adengmo na umanacalamten: ayo y umadadajejao ti umatujog.
					</seg>
					<seg id="b.PSA.121.4" type="verse">
						Estagüe, y umadadaje Israel ti umatujog ni ti umaego.
					</seg>
					<seg id="b.PSA.121.5" type="verse">
						Si Jeova y umadadajejao: si Jeova nujongmo gui agapa na canaemo.
					</seg>
					<seg id="b.PSA.121.6" type="verse">
						Y atdao ti unninasague gui jaane, ni y pilan gui puenge.
					</seg>
					<seg id="b.PSA.121.7" type="verse">
						Si Jeova uninadaje gui todo tinaelaye: güiya uadaje y antimo.
					</seg>
					<seg id="b.PSA.121.8" type="verse">
						Si Jeova uninadaje yan jumujuyongjao yan jumajalomjao, desde pago na tiempo yan para taejinecog.
					</seg>
				</div>
				<div id="b.PSA.122" type="chapter">
					<seg id="b.PSA.122.1" type="verse">
						<b>
							Y Cantan Quinajulo.
						</b>
						 MAGOFYO anae ilegñija nu guajo, nije tafanmalag y guima Jeova.
					</seg>
					<seg id="b.PSA.122.2" type="verse">
						Y adengta ufanojgue gui jalom y trangcamo, O Jerusalem.
					</seg>
					<seg id="b.PSA.122.3" type="verse">
						Jerusalem, mafatinas jago calang y siuda ni y mafatinas mafnot:
					</seg>
					<seg id="b.PSA.122.4" type="verse">
						Sa ayo nae mangajulo y tribosija, magajet na y tribon y Jeova, pot y testimonio guiya Israel, para ujanae grasias y naan Jeova.
					</seg>
					<seg id="b.PSA.122.5" type="verse">
						Sa ayonae mapolo y trono sija para ufanmanjusga, y trono sija gui guima David.
					</seg>
					<seg id="b.PSA.122.6" type="verse">
						Fanmanayuyut para upas iyon Jerusalem: sa mumegae ayo sija y gumaeyajao.
					</seg>
					<seg id="b.PSA.122.7" type="verse">
						Pas ugaegue gui jalom y quelatmo, yan guinefsaga gui jalom palasyomo.
					</seg>
					<seg id="b.PSA.122.8" type="verse">
						Pot causan y mañelujo yan y mangachongjo, jualog pago: Pas ugaegue gui sanjalommo.
					</seg>
					<seg id="b.PSA.122.9" type="verse">
						Pot causan guma Jeova Yuusso nae jualigao y minaulegmo.
					</seg>
				</div>
				<div id="b.PSA.123" type="chapter">
					<seg id="b.PSA.123.1" type="verse">
						<b>
							Y Cantan Quinajulo.
						</b>
						 YYAJAGO nae jujatsa y atadogco, O jago ni y matatachong gui langet sija.
					</seg>
					<seg id="b.PSA.123.2" type="verse">
						Estagüe, parejo yan y atadog tentago sija ni y jaaatan y canae y amuñija, yan y atadog sija y palaoan jaaatan y canae y amafia; parejoja y atadogmame jaaatan locue si Jeova Yuusmame, asta qui ugaemaase nu jame.
					</seg>
					<seg id="b.PSA.123.3" type="verse">
						Gaease nu jame, O Jeova, gaease nu jame: sa guesmanbulajam ni y iningen.
					</seg>
					<seg id="b.PSA.123.4" type="verse">
						Y antita senbula ni y binitlean ayo sija y taepinite, yan y denespresian y mansobetbio.
					</seg>
				</div>
				<div id="b.PSA.124" type="chapter">
					<seg id="b.PSA.124.1" type="verse">
						<b>
							Y Cantan Quinajulo; iyon David.
						</b>
						 YANGUIN si Jeova ti guinin estaba gui bandata, pago Israel ualog;
					</seg>
					<seg id="b.PSA.124.2" type="verse">
						Yanguin si Jeova ti guinin estaba gui bandata, anae y taotao sija mangajulo contra jita:
					</seg>
					<seg id="b.PSA.124.3" type="verse">
						Ayo nae japañotjit lalâlâ, yanguin mangosbubu contra jita.
					</seg>
					<seg id="b.PSA.124.4" type="verse">
						Ayo nae janafanmachuchudajit y janom, yan y diquique na sadog malofan gui jilo y antita:
					</seg>
					<seg id="b.PSA.124.5" type="verse">
						Ayo nae y mansobetbio na janom manmalofan gui jilo y antita.
					</seg>
					<seg id="b.PSA.124.6" type="verse">
						Dichoso si Jeova, sa ti mannae nu jita para güinaja y nifenñija.
					</seg>
					<seg id="b.PSA.124.7" type="verse">
						Y antijo umescapa taegüije y pajaro yan umescapa güe gui lason y tiradot: magtos y laso, ya manescapajam.
					</seg>
					<seg id="b.PSA.124.8" type="verse">
						Y naan Jeova umayuyudajam, ni y fumatinas y langet yan y tano.
					</seg>
				</div>
				<div id="b.PSA.125" type="chapter">
					<seg id="b.PSA.125.1" type="verse">
						<b>
							Y Cantan Quinajulo.
						</b>
						 TODO ayo y umangogoco sija gui as Jeova ufanaegüije y egso Sion, ni y ti siña manacalamten, ya usaga para taejinecog.
					</seg>
					<seg id="b.PSA.125.2" type="verse">
						Taemanoja y egso sija gui oriyan Jerusalem, taegüijeja si Jeova gui oriyan y taotaoña sija, desde pago para taejinecog.
					</seg>
					<seg id="b.PSA.125.3" type="verse">
						Sa y baran y manaelaye ti usaga gui jilo y fottuna y manunas; sa noseaja ujajuto mona canaeñija y manunas gui tinaelaye.
					</seg>
					<seg id="b.PSA.125.4" type="verse">
						Fatinas mauleg güije sija gui manmauleg, O Jeova, yan ayo sija y manunas corasonñija.
					</seg>
					<seg id="b.PSA.125.5" type="verse">
						Lao ayo sija y bumira sija ya malag y echong na chalanñija, si Yuus ufaninesgaejon yan ayo sija y manmamatitinas tinaelaye. Pas ugaegue guiya Israel.
					</seg>
				</div>
				<div id="b.PSA.126" type="chapter">
					<seg id="b.PSA.126.1" type="verse">
						<b>
							Y Cantan Quinajulo.
						</b>
						 ANAE jabira talo si Jeova y quinautiba iyon Sion, manparejojit yan ayo sija y manmangüife.
					</seg>
					<seg id="b.PSA.126.2" type="verse">
						Ayonae y pachotto bula chinaleg, ya y jilata canta: ya ayonae ujaalog gui entalo y nasion sija: si Jeova jafatinas dangculo na güinaja para sija.
					</seg>
					<seg id="b.PSA.126.3" type="verse">
						Si Jeova jafatinas dangculo na güinaja para jita; enaomina tafanmagof.
					</seg>
					<seg id="b.PSA.126.4" type="verse">
						Bira talo y quinautibanmame, O Jeova, taegüije y sadog gui sumanjaya.
					</seg>
					<seg id="b.PSA.126.5" type="verse">
						Ayo sija y manmananom yan lago: ufanmangoco yan minagof.
					</seg>
					<seg id="b.PSA.126.6" type="verse">
						Achogja jumajanao mona ya tuma tanges, mañuñule bonito na semiya; ufato talo yan y minagofña, jachuchuleja y manojon quinecoña.
					</seg>
				</div>
				<div id="b.PSA.127" type="chapter">
					<seg id="b.PSA.127.1" type="verse">
						<b>
							Y Cantan Quinajulo; iyon Salomon.
						</b>
						 YANGUIN ti si Jeova y jumatsa y guima, taebale y finatinasñija y manmachocho: yanguin ti si Jeova y umadaje y siuda, y guatdia magmamataja lao taebale.
					</seg>
					<seg id="b.PSA.127.2" type="verse">
						Taebale y uncajulo taftaf, ya undescansa atrasao, ya uncano y pan pinite: sa jananaeja ni y güinaeyaña y mamaego.
					</seg>
					<seg id="b.PSA.127.3" type="verse">
						Estagüe, y famaguon erensian Jeova: ya yi tinegcha y tiyan, apasiña.
					</seg>
					<seg id="b.PSA.127.4" type="verse">
						Jaftaemanoja y flecha gui canae y matatnga na taotao; taegüijeja locue y famaguon y manpatgon.
					</seg>
					<seg id="b.PSA.127.5" type="verse">
						Magof y taotao yanguin bula y questat y flechaña nu sija: ti ufanmamajlao, lao ufanguentos yan y enemigo sija gui trangca.
					</seg>
				</div>
				<div id="b.PSA.128" type="chapter">
					<seg id="b.PSA.128.1" type="verse">
						<b>
							Y Cantan Quinajulo.
						</b>
						 DICHOSO ayo y maañao as Jeova; ni y mamomocat, gui chalanña sija.
					</seg>
					<seg id="b.PSA.128.2" type="verse">
						Sa uncano y finachocho y canaemo: siempre unmagof yan umauleg para jago.
					</seg>
					<seg id="b.PSA.128.3" type="verse">
						Y asaguamo utaegüije y trongcon ubas ni y bula tinegcha gui jalom guimamo: y famaguonmo manparejo yan y tinanom olibo gui oriyan y lamasamo.
					</seg>
					<seg id="b.PSA.128.4" type="verse">
						Estagüe, taegüijeja y bendisionña ni y maañao as Jeova.
					</seg>
					<seg id="b.PSA.128.5" type="verse">
						Si Jeova ubinendisejao gui Sion; ya unlie y minauleg guiya Jerusalem todo y jaanin y linâlâmo.
					</seg>
					<seg id="b.PSA.128.6" type="verse">
						Magajet na unlie y famaguon y famaguonmo. Pas ugaegue guiya Israel.
					</seg>
				</div>
				<div id="b.PSA.129" type="chapter">
					<seg id="b.PSA.129.1" type="verse">
						<b>
							Y Cantan Quinajulo.
						</b>
						 MEGAE na tiempo nae manapiniteyo desde y pinatgonjo: polo ya ualog Israel pago:
					</seg>
					<seg id="b.PSA.129.2" type="verse">
						Megae na tiempo nae manapiniteyo desde y pinatgonjo: lao trabia ti mangana ni y ninasiñañija contra guajo.
					</seg>
					<seg id="b.PSA.129.3" type="verse">
						Y manmanalado jaalado gui jilo y tatalojo: janafananaco y sutcoñija.
					</seg>
					<seg id="b.PSA.129.4" type="verse">
						Si Jeova tunaegüe: güiya umutut y cuetdas y manaelaye.
					</seg>
					<seg id="b.PSA.129.5" type="verse">
						Polo ya ufanmamajlao todo ayo y bumira sija tate, todo sija y chumatlie Sion.
					</seg>
					<seg id="b.PSA.129.6" type="verse">
						Polo ya ufantaegüije y chaguan gui jilo guma, ni y anglo antes di udoco:
					</seg>
					<seg id="b.PSA.129.7" type="verse">
						Ya chaña y manuutut chaguan munabubula y canaeña, ni y pechonña y manmanonojo.
					</seg>
					<seg id="b.PSA.129.8" type="verse">
						Ni ujaalog ayo sija y manmalolofan, Y bendision Jeova usaga gui jilomo; jame bumendise jao pot y naan Jeova.
					</seg>
				</div>
				<div id="b.PSA.130" type="chapter">
					<seg id="b.PSA.130.1" type="verse">
						<b>
							Y Cantan Quinajulo.
						</b>
						 Y sumanjiyong y tinadong nae juagang jao, O Jeova.
					</seg>
					<seg id="b.PSA.130.2" type="verse">
						Jeova, ecungog y inagangjo: polo ya talangamo sija uegueng gui inagang y guinagaojo.
					</seg>
					<seg id="b.PSA.130.3" type="verse">
						Yanguin mojon unmatca y tinaelaye sija; Jeova, jaye utojgüe?
					</seg>
					<seg id="b.PSA.130.4" type="verse">
						Lao guaja inasie guiya jago, para unmamaañagüe.
					</seg>
					<seg id="b.PSA.130.5" type="verse">
						Junanangga si Jeova, y antijo mannanangga, ya y sinanganña junanangga.
					</seg>
					<seg id="b.PSA.130.6" type="verse">
						Y antijo jananangga si Jeova, mas qui y guatdia sija ni manmannanangga y egaan: magajet na mas qui y guatdia sija manmannananangga y egaan.
					</seg>
					<seg id="b.PSA.130.7" type="verse">
						O Israel nangga si Jeova; sa gui as Jeova guaja minaase, ya iya guiya nae megae na inalibre.
					</seg>
					<seg id="b.PSA.130.8" type="verse">
						Ya güiya unalibre Israel todo gui tinaelayeña.
					</seg>
				</div>
				<div id="b.PSA.131" type="chapter">
					<seg id="b.PSA.131.1" type="verse">
						<b>
							Y Cantan Quinajulo; iyon David.
						</b>
						 JEOVA, ti sobetbio y corasojo, ni ti taglajiyon y atadogco: ni comequegaechecho yo ni y dangculo na güinaja; ni mas ninámanman para guajo.
					</seg>
					<seg id="b.PSA.131.2" type="verse">
						Magajet na jufamatquilo yo yan junaquietoyo; taegüije y patgon yan ninasusu as nanaña: y antijo guiya guajo parejo yan y patgon ni y sumususu.
					</seg>
					<seg id="b.PSA.131.3" type="verse">
						O Israel nangga si Jeova, desde pago ya para taejinecog.
					</seg>
				</div>
				<div id="b.PSA.132" type="chapter">
					<seg id="b.PSA.132.1" type="verse">
						<b>
							Y Cantan Quinajulo.
						</b>
						 JEOVA jaso para si David, todo y trinisteña;
					</seg>
					<seg id="b.PSA.132.2" type="verse">
						Jaftaemano na manjula gui as Jeova yan japromete y Gaesisiña gui as Jacob;
					</seg>
					<seg id="b.PSA.132.3" type="verse">
						Magajet na ti jujalom gui tabetnaculon y guimajo, ni jufalag gui camajo:
					</seg>
					<seg id="b.PSA.132.4" type="verse">
						Ti junamatujog y atadogco; ni junamaego y lasas y atadogco,
					</seg>
					<seg id="b.PSA.132.5" type="verse">
						Asta qui jusodayo y lugat para si Jeova, y tabetnaculo para y Gaesisiña gui as Jacob.
					</seg>
					<seg id="b.PSA.132.6" type="verse">
						Estagüe na injingog masangangüe guiya Efrata ya inseda gui fangualuan qui jalomtano.
					</seg>
					<seg id="b.PSA.132.7" type="verse">
						Infanjalom gui tabetnaculuña: inadora gui menan y fañajangan adengña.
					</seg>
					<seg id="b.PSA.132.8" type="verse">
						Cajulo, O Jeova, gui lugat y descansomo: jago yan y atcan y minetgotmo.
					</seg>
					<seg id="b.PSA.132.9" type="verse">
						Polo y mamalemo sija ya ufanminagago ni y tininas: ya y mañantosmo sija ufanagang ni y minagof.
					</seg>
					<seg id="b.PSA.132.10" type="verse">
						Pot y naan y tentagomo as David, chamo bumibira y matan y pinalaemo.
					</seg>
					<seg id="b.PSA.132.11" type="verse">
						Si Jeova manjula minagajet gui as, David; ti ubira güe; y tinegcha y tataotaomo, juplanta gui jilo tronumo.
					</seg>
					<seg id="b.PSA.132.12" type="verse">
						Yaguin jaadaje y famaguonmo y tratujo, yan y testimoniojo ni y jufanagüe sija, asta y famaguonñija locue ufanmatachong gui tronumo para taejinecog.
					</seg>
					<seg id="b.PSA.132.13" type="verse">
						Sa si Jeova guinin jaayeg Sion; este jadesea para sagaña.
					</seg>
					<seg id="b.PSA.132.14" type="verse">
						Este y lugat y descansoco para taejinecog: este nae jusaga; sa este judesea.
					</seg>
					<seg id="b.PSA.132.15" type="verse">
						Bae jubendise dangculo y prebensionña: ya bae junafannajong y mamobleña ni y pan.
					</seg>
					<seg id="b.PSA.132.16" type="verse">
						Junafanminagago locue y mamaleña sija ni y satbasion: yan y mañantosña sija ufanagang managang ni y minagof.
					</seg>
					<seg id="b.PSA.132.17" type="verse">
						Ayonae junadoco y canggelon David: guinin jufamauleg y candit para y pinalaejo.
					</seg>
					<seg id="b.PSA.132.18" type="verse">
						Bae junafanminagago y enemiguña sija ni y minamajlao; lao y jiloña nae unamagas y coronaña.
					</seg>
				</div>
				<div id="b.PSA.133" type="chapter">
					<seg id="b.PSA.133.1" type="verse">
						<b>
							Y Cantan Quinajulo; iyon David.
						</b>
						 ESTAGÜE, jafa munamauleg, yan jafa munamagof y mañelo ufañaga mañisija gui unoja.
					</seg>
					<seg id="b.PSA.133.2" type="verse">
						Este parejo yan y mauleg na laña gui ilo, ni y mimilalag gui batbas, asta y batbas Aaron; ya jumajnanao papa asta y cueyon magaguña;
					</seg>
					<seg id="b.PSA.133.3" type="verse">
						Taegüije serenon Hermon, ni y mamopodong gui jilo ogso guiya Sion; sa ayo nae mañago si Jeova y bendision, güiya taejinecog na linâlâ.
					</seg>
				</div>
				<div id="b.PSA.134" type="chapter">
					<seg id="b.PSA.134.1" type="verse">
						<b>
							Y Cantan Quinajulo.
						</b>
						 ESTAGÜE, fanmanbendise as Jeova, todo jamyo ni y tentago Jeova, ni y manotojgue gui jalom y guima Jeova gui puenge.
					</seg>
					<seg id="b.PSA.134.2" type="verse">
						Jatsa julo y canaemiyo gui sinantos na sagayan, ya fanmanbendise jamyo as Jeova.
					</seg>
					<seg id="b.PSA.134.3" type="verse">
						Si Jeova ni y fumatinas y langet yan y tano, bumendise jao guiya Sion.
					</seg>
				</div>
				<div id="b.PSA.135" type="chapter">
					<seg id="b.PSA.135.1" type="verse">
						FANMANALABA jamyo as Jeova. Fanmanalaba jamyo y naan Jeova: fanmanalaba güe, O jamyo, ni y tentago Jeova sija.
					</seg>
					<seg id="b.PSA.135.2" type="verse">
						Jamyo ni y manotojgue gui jalom guma Jeova, y jalom pateo y guimayuus.
					</seg>
					<seg id="b.PSA.135.3" type="verse">
						Fanmanalaba as Jeova; sa si Jeova mauleg güe: fanganta y alabansa sija ni y naanña; sa magof este.
					</seg>
					<seg id="b.PSA.135.4" type="verse">
						Sa si Jeova jaayeg si Jacob para güiya, ya Israel para y güinajañaja namaesa.
					</seg>
					<seg id="b.PSA.135.5" type="verse">
						Sa jutungo na si Jeova dangculo güe: ya y Señotta taquiloña qui todo y Yuus.
					</seg>
					<seg id="b.PSA.135.6" type="verse">
						Jafaja y malagoña si Jeova, esteja jafatinas, gui langet yan y tano, yan y tase, yan todo y manadong na lugat.
					</seg>
					<seg id="b.PSA.135.7" type="verse">
						Janafangajujulo y asgon sija guinin y uttimon y tano; janalalamlam para uuchan; janachinile y manglo gui güinajaña.
					</seg>
					<seg id="b.PSA.135.8" type="verse">
						Ni y janalamen y finenana na finañago guiya Egipto, todo y taotao yan y gâgâ.
					</seg>
					<seg id="b.PSA.135.9" type="verse">
						Ya manago señat sija yan mannamanman gui talo guiya jago, O Egipto: gui as Faraon yan todo y tentagoña.
					</seg>
					<seg id="b.PSA.135.10" type="verse">
						Ya janalamen y mandangculo na nasion, yan japuno y manmatatñga na ray sija.
					</seg>
					<seg id="b.PSA.135.11" type="verse">
						Si Sehón ray y Amorreo yan si Og ray Basán, yan todo y raeno sija guiya Cananea:
					</seg>
					<seg id="b.PSA.135.12" type="verse">
						Ya mannae para erensia ni y tanoñija: para erensian y taotao na guiya Israel.
					</seg>
					<seg id="b.PSA.135.13" type="verse">
						Y naanmo O Jeova, gagaegue para taejinecog; y majasomo, O Jeova, para todo y generasion sija.
					</seg>
					<seg id="b.PSA.135.14" type="verse">
						Sa si Jeova ujusga y taotaoña, ya ugaease ni y tentagoña sija.
					</seg>
					<seg id="b.PSA.135.15" type="verse">
						Y idolos y nasion sija, salape yan oro, y checho y canae y taotao sija.
					</seg>
					<seg id="b.PSA.135.16" type="verse">
						Guaja pachotñija, lao ti manguecuentos: guaja atadogñija, lao ti manmanlilie;
					</seg>
					<seg id="b.PSA.135.17" type="verse">
						Guaja talangañija; lao ti manmanjujungog; ni uguaja jinagong gui pachotñija.
					</seg>
					<seg id="b.PSA.135.18" type="verse">
						Ayo sija y fumatinas estesija ujafanparejoja yan sija: magajet na cada uno ni y umangoco sija ni ayosija.
					</seg>
					<seg id="b.PSA.135.19" type="verse">
						O guma Israel, bendise si Jeova: O guma Aaron, bendise si Jeova.
					</seg>
					<seg id="b.PSA.135.20" type="verse">
						O guma Levi, bendise si Jeova: jamyo ni y manmaañao as Jeova, bendise si Jeova.
					</seg>
					<seg id="b.PSA.135.21" type="verse">
						Bendito si Jeova guinin Sion ni y sumaga guiya Jerusalem. Fanmanalaba jamyo as Jeova.
					</seg>
				</div>
				<div id="b.PSA.136" type="chapter">
					<seg id="b.PSA.136.1" type="verse">
						O nae si Jeova grasias; sa güiya mauleg: sa y minaaseña gagaegue para taejinecog.
					</seg>
					<seg id="b.PSA.136.2" type="verse">
						O nae grasias y Yuus y yuus sija: sa y minaaseña gagaegue para taejinecog.
					</seg>
					<seg id="b.PSA.136.3" type="verse">
						O nae grasias y Señot y señot sija: sa y minaaseña gagaegue para taejinecog.
					</seg>
					<seg id="b.PSA.136.4" type="verse">
						Para ayo y güiyaja namaesa fumatinas y dangculo namanman: sa y minaaseña gagaegue para taejinecog.
					</seg>
					<seg id="b.PSA.136.5" type="verse">
						Para güiya ni y pot y tiningo jafatinas y langet: sa y minaaseña gagaegue para taejinecog.
					</seg>
					<seg id="b.PSA.136.6" type="verse">
						Para güiya ni y jajuto y tano gui jilo janom sija: sa y minaaseña gagaegue para taejinecog.
					</seg>
					<seg id="b.PSA.136.7" type="verse">
						Para guiya ni y jafatinas y mandangculo na candet sija: sa y minaaseña gagaegue para taejinecog.
					</seg>
					<seg id="b.PSA.136.8" type="verse">
						Y atdao para ufangobietna gui jaane: sa y minaaseña gagaegue para taejinecog.
					</seg>
					<seg id="b.PSA.136.9" type="verse">
						Y pilan yan y pution sija para ufanmangobietna gui puenge: sa y minaaseña gagaegue para taejinecog.
					</seg>
					<seg id="b.PSA.136.10" type="verse">
						Para güiya ni y munalamen Egipto gui finenana na finañagoñija: sa y minaaseña gagaegue para taejinecog.
					</seg>
					<seg id="b.PSA.136.11" type="verse">
						Ya jacone juyong Israel gui entaloñija: sa y minaaseña gagaegue para taejinecog.
					</seg>
					<seg id="b.PSA.136.12" type="verse">
						Yan y metgot na jataf canae yan y canae na majala: sa y minaaseña gagaegue para taejinecog.
					</seg>
					<seg id="b.PSA.136.13" type="verse">
						Para güiya ni y japatten dos y Tasen Agaga: sa y minaaseña gagaegue para taejinecog.
					</seg>
					<seg id="b.PSA.136.14" type="verse">
						Ya janafalofan Israel gui entaloña: sa y minaaseña gagaegue para taejinecog.
					</seg>
					<seg id="b.PSA.136.15" type="verse">
						Ya jayute si Faraon yan todo y sendaluña sija gui Tasen Agaga: sa y minaaseña gagaegue para taejinecog.
					</seg>
					<seg id="b.PSA.136.16" type="verse">
						Para güiya ni y jaosgaejon y taotaoña y inanaco y desierto: sa y minaaseña gagaegue para taejinecog.
					</seg>
					<seg id="b.PSA.136.17" type="verse">
						Para güiya ni y janalamen y mandangculo na ray sija: sa y minaaseña gagaegue para taejinecog.
					</seg>
					<seg id="b.PSA.136.18" type="verse">
						Yan japuno y mangaeninasiña sija na ray: sa y minaaseña gagaegue para taejinecog.
					</seg>
					<seg id="b.PSA.136.19" type="verse">
						Si Sehón ray y Amorreo: sa y minaaseña gagaegue para taejinecog.
					</seg>
					<seg id="b.PSA.136.20" type="verse">
						Yan si Og ray Basán: sa y minaaseña gagaegue para taejinecog.
					</seg>
					<seg id="b.PSA.136.21" type="verse">
						Ya mannae erensia ni y tanoñija: sa y minaaseña gagaegue para taejinecog.
					</seg>
					<seg id="b.PSA.136.22" type="verse">
						Magajet na para erensian y tentagoña guiya Israel: sa y minaaseña gagaegue para taejinecog.
					</seg>
					<seg id="b.PSA.136.23" type="verse">
						Ni y jajasojit gui managpapata: sa y minaaseña gagaegue para taejinecog.
					</seg>
					<seg id="b.PSA.136.24" type="verse">
						Ya janalibrejit gui coutrariuta: sa y minaaseña gagaegue para taejinecog.
					</seg>
					<seg id="b.PSA.136.25" type="verse">
						Ni y mannae nengcano para todo y catne: sa y minaaseña gagaegue para taejinecog.
					</seg>
					<seg id="b.PSA.136.26" type="verse">
						O nae grasias y Yuus y langet: sa y minaaseña gagaegue para taejinecog.
					</seg>
				</div>
				<div id="b.PSA.137" type="chapter">
					<seg id="b.PSA.137.1" type="verse">
						Y oriyan y sadog Babilonia nae infanmatachong, magajet na manangesjit yanguin injaso Sion.
					</seg>
					<seg id="b.PSA.137.2" type="verse">
						Incana y atpanmame gui trongcon sauses gui entaloña güije.
					</seg>
					<seg id="b.PSA.137.3" type="verse">
						Sa güije ayo sija y cumonejit, jatagojit na tafanganta: ya ayo sija y lumachaejit, jatagojit na tafanmagof, ilegñija: Cantayejit uno ni y cantan Sion.
					</seg>
					<seg id="b.PSA.137.4" type="verse">
						Jaftaemano incanta y cantan Jeova gui ti tanomame?
					</seg>
					<seg id="b.PSA.137.5" type="verse">
						Yanguin malefayo nu jago, O Jerusalem! polo ya umalefa y agapa na canaejo ni y tiningoña.
					</seg>
					<seg id="b.PSA.137.6" type="verse">
						Yanguin ti jujaso jao, polo ya unacheton y jilajo gui paladatto; yanguin ti juguaeyajao, Jerusalem, mas qui y prinsipat na minagofjo.
					</seg>
					<seg id="b.PSA.137.7" type="verse">
						Jaso O Jeova contra y famaguon Edom gui jaanin Jerusalem; ni ilegñija: Funas, funas asta y simientoña.
					</seg>
					<seg id="b.PSA.137.8" type="verse">
						O jagan Babilonia ni y para unmayulang; umagof ayo y para uninapase taegüije ni y unsetbejam.
					</seg>
					<seg id="b.PSA.137.9" type="verse">
						Umagof ayo, y uquenene na uyinite y famaguonmo contra y acho.
					</seg>
				</div>
				<div id="b.PSA.138" type="chapter">
					<seg id="b.PSA.138.1" type="verse">
						<b>
							Y Salmon David.
						</b>
						 BAE junae jao grasias contodo y corasonjo: gui menan yuus sija, jucantaye jao ni y alabansa sija.
					</seg>
					<seg id="b.PSA.138.2" type="verse">
						Jufanadora para y santos na templomo, ya junae y naanmo grasias pot y cariñoso na güinaeyamo, yan pot y minagajetmo: sa unnadangculo y sinanganmo mas qui y naanmo.
					</seg>
					<seg id="b.PSA.138.3" type="verse">
						Y jaane anae juagang, jago umopeyo, ya unanimayo, ni y minetgot y antijo.
					</seg>
					<seg id="b.PSA.138.4" type="verse">
						Todo y ray gui tano unmannae jao grasias, O Jeova, sa jagasja majungog y sinangan y pachotmo.
					</seg>
					<seg id="b.PSA.138.5" type="verse">
						Magajet na ufanganta ni y chalan Jeova; sa dangculo y minalag Jeova.
					</seg>
					<seg id="b.PSA.138.6" type="verse">
						Masquesea taquilo si Jeova, lao jarespetaja y managpapa: lao y sobetbio jatungoja desde y chago.
					</seg>
					<seg id="b.PSA.138.7" type="verse">
						Masquesea mamocatyo gui entalo y chinatsaga, unnalâlâyo: unestira mona y canaemo contra y binibun y enimigujo sija, ya y agapa na canaemo usatbayo.
					</seg>
					<seg id="b.PSA.138.8" type="verse">
						Si Jeova unacabales y gaegue guiya guajo: y minaasemo, O Jeova, gagaegue para taejinecog: chamo dumidingo y checo y canaemo.
					</seg>
				</div>
				<div id="b.PSA.139" type="chapter">
					<seg id="b.PSA.139.1" type="verse">
						<b>
							Y Salmon David.
						</b>
						 O Jeova, guinin unrejistrayo, ya guinin untungoyo.
					</seg>
					<seg id="b.PSA.139.2" type="verse">
						Untutungoja y finatachongjo yan y quinajulojo; untutungoja y jinasoco desde y chagogo.
					</seg>
					<seg id="b.PSA.139.3" type="verse">
						Unlilicue y finaposo yan y fanasonjo, ya untutungo todo y chalanjo.
					</seg>
					<seg id="b.PSA.139.4" type="verse">
						Sa taya ni un sinangan gui jilajo: jao, estagüe, na untungoja todo, O Jeova.
					</seg>
					<seg id="b.PSA.139.5" type="verse">
						Unoriyayeyo gui menajo, yan y tateco: yan unpolo y canaemo gui jilojo.
					</seg>
					<seg id="b.PSA.139.6" type="verse">
						Gosnámanman este na tiningo para guajo; gostaquilo, ti siña jucomprende.
					</seg>
					<seg id="b.PSA.139.7" type="verse">
						Manoyo guato taegüe y espiritumo? pat manoyo jufalagüe taegüe yo gui menamo?
					</seg>
					<seg id="b.PSA.139.8" type="verse">
						Yaguin cumajuloyo gui langet gaegueja jao güije; yanguin jujuto y camajo guiya sasalaguan, gaegueja jao locue güije.
					</seg>
					<seg id="b.PSA.139.9" type="verse">
						Yanguin juchule y papan y egaan, ya jusaga gui uttimon y tase;
					</seg>
					<seg id="b.PSA.139.10" type="verse">
						Asta ayo gaegueja y canaemo na jaosgagaejonyo, ya y agapa na canaemo umantieneyo.
					</seg>
					<seg id="b.PSA.139.11" type="verse">
						Yanguin jualog: Magajet na utampeyo y jemjom: asta y puenge uinayo.
					</seg>
					<seg id="b.PSA.139.12" type="verse">
						Asta y jemjom ti uninatogüe: lao y puenge ufanina taegüije y jaane: y jemjom yan y mananana manparejoja para jago.
					</seg>
					<seg id="b.PSA.139.13" type="verse">
						<i>
							Jago tumungo yo,
						</i>
						 sa jago magas y sumanjalomjo; guinin untampeyo gui jalom tiyan nanajo.
					</seg>
					<seg id="b.PSA.139.14" type="verse">
						Junae jao grasias: sa gosnamaañao yan gosnamanman y mafatinasso: mannamanman y chechomo; ya y antijo jagostungo este.
					</seg>
					<seg id="b.PSA.139.15" type="verse">
						Y tataotaojo ti umatog guiya jago, anae mafatinasyo gui secreto; ya matufog yo ni namanman, gui mas tagpapa na lugat gui tano.
					</seg>
					<seg id="b.PSA.139.16" type="verse">
						Y atadogmo lumie y tataotaojo ya ti cabales: ya y lebblomo nae manmatugue todo y pedason tataotaojo, ya taya ufatta.
					</seg>
					<seg id="b.PSA.139.17" type="verse">
						Jafa muna guaguan y jinasomo guiya guajo, O Yuus! Jafa muna megae sumaña!
					</seg>
					<seg id="b.PSA.139.18" type="verse">
						Yanguin jutufong sija, manmegaeña y numeroña qui y inae: yanguin magmatayo, gaeguejayo trabia guiya jago.
					</seg>
					<seg id="b.PSA.139.19" type="verse">
						Seguro na unpuno y taelaye, O Yuus: enaomina mañuja guiya guajo y manmejga na taotao sija.
					</seg>
					<seg id="b.PSA.139.20" type="verse">
						Sa manguentos taelaye contra jago, ya y enimigumo sija machule y naanmo pot taya.
					</seg>
					<seg id="b.PSA.139.21" type="verse">
						Ada ti juchatlie ayo sija, O Jeova, y chumatlie jao? yan ada ti unatristeyo pot ayo sija y mangajulo contra jago?
					</seg>
					<seg id="b.PSA.139.22" type="verse">
						Juchatlie sija ni y cabales na chinatlie: jutufong sija pot y enemigujo.
					</seg>
					<seg id="b.PSA.139.23" type="verse">
						Rejistrayo O Yuus, ya untungo y corasonjo: chagueyo ya untungo y jinasoco sija.
					</seg>
					<seg id="b.PSA.139.24" type="verse">
						Ya unlie cao guaja taelaye gui sumanjalomjo, ya unchachalaneyo gui chalan taejinecog.
					</seg>
				</div>
				<div id="b.PSA.140" type="chapter">
					<seg id="b.PSA.140.1" type="verse">
						<b>
							Y Salmon David.
						</b>
						 NALIBREYO O Jeova gui taelaye na taotao: adajeyo gui fette na taotao:
					</seg>
					<seg id="b.PSA.140.2" type="verse">
						Ni y manmanjaso taelaye gui corasonñija: cada jaane mandaña para y guera.
					</seg>
					<seg id="b.PSA.140.3" type="verse">
						Janafanmalagtos y jilañija taegüije y serpiente; binenon y culebbla guaja gui jalom y labiosñija. Sila.
					</seg>
					<seg id="b.PSA.140.4" type="verse">
						Adajeyo O Jeova, gui canae y taelaye; adajeyo gui fette na taotao: ni y manmadetetmina para unasuja y pinecatto.
					</seg>
					<seg id="b.PSA.140.5" type="verse">
						Y sobetbio sija janaatog y laso yan y cuetdas para guajo: matiende y lagua gui oriyan chalan; manmanplanta ocodo para guajo. Sila.
					</seg>
					<seg id="b.PSA.140.6" type="verse">
						Ilegco as Jeova: Jago y Yuusso: ecungog y inagang y tinayuyutto, O Jeova.
					</seg>
					<seg id="b.PSA.140.7" type="verse">
						O Yuus, Jeova, ni y minetgot y satbasionjo, jago tumampe y ilujo gui jaanin y guera.
					</seg>
					<seg id="b.PSA.140.8" type="verse">
						Chamo numanae y taelaye ni y dineseaña, O Jeova; chamo umayuyuda y taelaye jinasoña; na noseaja unafannaquilo maesa sija. Sila.
					</seg>
					<seg id="b.PSA.140.9" type="verse">
						Ya y ilun ayo sija y umoriyayeyo, polo ya utinampe sija ni y taelayen labiosñija.
					</seg>
					<seg id="b.PSA.140.10" type="verse">
						Polo ya ufamodog y pinigan guafe gui jiloñija: polo ya ufanmayute sija guato gui jalom guafe; y jalom y tadong na joyo ya chañija fangajujulo talo.
					</seg>
					<seg id="b.PSA.140.11" type="verse">
						Ti ufitme gui tano y cumuecuentos ni y taelaye: y tinaelaye jaaliligao y taelaye na taotao para uninaatlibes güe.
					</seg>
					<seg id="b.PSA.140.12" type="verse">
						Jutungo na si Jeova umantiene y causan y manpinite, yan y tininas y pebble.
					</seg>
					<seg id="b.PSA.140.13" type="verse">
						Magajet na umanae grasia y naanmo, ni y manunas: y manunas ufañaga gui menamo.
					</seg>
				</div>
				<div id="b.PSA.141" type="chapter">
					<seg id="b.PSA.141.1" type="verse">
						<b>
							Y Salmon David.
						</b>
						 JEOVA jagasja juaagangjao; chadig para iya guajo: ecungog y inagangjo, yanguin juagang jao.
					</seg>
					<seg id="b.PSA.141.2" type="verse">
						Polo y tinayuyutto ya umaplanta gui menamo taegüije y insensio; ya y jinatsaco julo ni y canaejo utaegüije y inefresen pupuenge.
					</seg>
					<seg id="b.PSA.141.3" type="verse">
						Polo y guatdia O Jeova gui menan pachotjo; adaje y pettan y labiosso.
					</seg>
					<seg id="b.PSA.141.4" type="verse">
						Chamo nafalag y tataelaye na güinaja y corasonjo, ya ufatinas y taelaye na chocho yan ayo sija na taotao y chumogüe tinaelaye: ya chamo na jucanoyo ni y mannge na nañija.
					</seg>
					<seg id="b.PSA.141.5" type="verse">
						Polo y tininas ya unalamenyo, este y minauleg; ya ureprendeyo, ya utaegüije y laña gui jilo y ilujo: chamo na ilujo urechasa: sa asta anae manaelaye sija, y tinayuyutto ugagaegueja.
					</seg>
					<seg id="b.PSA.141.6" type="verse">
						Manmayute papa y juesñija gui anae acho na lugat; ya ujajungog y sinanganjo sija, sa manmames.
					</seg>
					<seg id="b.PSA.141.7" type="verse">
						Y telangmame manmachalapon gui pachot y naftan; taegüije anae un taotao jaalado ya japuta y tano.
					</seg>
					<seg id="b.PSA.141.8" type="verse">
						Lao y atadogco, mangaegue guiya jago, O Yuus Jeova: iya jago nae gagaegueja y inangococo: chamo dumidingo y antijo namaesa.
					</seg>
					<seg id="b.PSA.141.9" type="verse">
						Adajeyo gui laso ni y maplanta para guajo, yan y ecodon y chumagüe y taelaye.
					</seg>
					<seg id="b.PSA.141.10" type="verse">
						Polo ya ufamodong y manaelaye gui jalom y laguañija, mientras umescacapayo.
					</seg>
				</div>
				<div id="b.PSA.142" type="chapter">
					<seg id="b.PSA.142.1" type="verse">
						<b>
							Cantan David anae Gagaegue gue gui Liyang; un Tinayuyut.
						</b>
						 JUAGANG si Jeova gui inagangjo; gui inagangjo si Jeova nae jutayuyut.
					</seg>
					<seg id="b.PSA.142.2" type="verse">
						Jubasia y quejaco gui menaña, jufanue gui menaña ni y chinatsagaco.
					</seg>
					<seg id="b.PSA.142.3" type="verse">
						Yanguin y espiritujo lalango gui sumanjalomjo, untungoja y finaposso. Y chalan gui anae mamocatyo, manaatog y laso para guajo.
					</seg>
					<seg id="b.PSA.142.4" type="verse">
						Atan y agapa na canaejo ya lie; lao taya ni un taotao tumungoyo: y guine güeco esta malingo; taya ni un taotao umadaje y antijo.
					</seg>
					<seg id="b.PSA.142.5" type="verse">
						Juagang jao O Jeova; ilegco: Jago guinegüeco yan y patteco gui tano y manlalâlâ.
					</seg>
					<seg id="b.PSA.142.6" type="verse">
						Atituye y inagangjo; sa sen lumalagpapayo; nalibreyo gui pumetsisigueyo, sa manmetgotña qui guajo.
					</seg>
					<seg id="b.PSA.142.7" type="verse">
						Najuyong y antijo gui calaboso, ya junae grasias y naanmo: ujaoriyayeyo y manunas; sa unfatinas pot guajo gosmegae.
					</seg>
				</div>
				<div id="b.PSA.143" type="chapter">
					<seg id="b.PSA.143.1" type="verse">
						<b>
							Y Salmon David.
						</b>
						 JUNGOG y tinayuyutto, O Jeova; ecungog y guinagaojo sija: opeyo pot y minagajetmo yan y tininasmo.
					</seg>
					<seg id="b.PSA.143.2" type="verse">
						Ya chamo jumajalom gui juisio yan y tentagomo: sa taya taotao lalâlâ umajustifica gui menamo.
					</seg>
					<seg id="b.PSA.143.3" type="verse">
						Sa y enimigo guinin japetsigue y antijo; guinin jasaulag papa gui jilo oda y jaanijo: janasagayo gui anae jomjom na lugat sija, taegüije sija y guinin apmam na manmatae.
					</seg>
					<seg id="b.PSA.143.4" type="verse">
						Enaomina y espiritujo, lalango gui sumanjalomjo: y corasonjo gui sumanjalomjo triste.
					</seg>
					<seg id="b.PSA.143.5" type="verse">
						Jujaso sija y apmam na jaane; jujaso todo y chechomo; jujajaso y checho y canaemo.
					</seg>
					<seg id="b.PSA.143.6" type="verse">
						Jujuto mona y canaejo guiya jago: y antijo majo nu jago, taegüije y anglo na tano. Sila.
					</seg>
					<seg id="b.PSA.143.7" type="verse">
						Jungogyo enseguidas, O Jeova: sa malayo y antijo: chamo na naaatog y matamo guiya guajo; sa noseaja juparejo yan ayo sija y mannunog gui jalom joyo.
					</seg>
					<seg id="b.PSA.143.8" type="verse">
						Na jungogyo ni y cariñoso na güinaeyamo gui egaan; sa jagoja nae juangocoyo: natungoyo ni y chalan anae para jufamocat; sa jujatsa julo y antijo guiya jago.
					</seg>
					<seg id="b.PSA.143.9" type="verse">
						Nalibreyo, O Jeova, gui enemigujo sija: jufalagüe jao, ya unnaatogyo.
					</seg>
					<seg id="b.PSA.143.10" type="verse">
						Fanagüeyo ya jufatinas y minalagomo: sa jago y Yuusso: y espiritumo mauleg; osgaejonyo gui tano y manunas.
					</seg>
					<seg id="b.PSA.143.11" type="verse">
						Nalâlâyo, O Jeova, pot y naanmo: pot y tininasmo, chule y antijo gui chinatsaga.
					</seg>
					<seg id="b.PSA.143.12" type="verse">
						Yan pot y cariñoso na güinaeyamo utut y enemigujo sija, ya unyulang todo sija y munapinite y antijo: sa guajo tentagomo.
					</seg>
				</div>
				<div id="b.PSA.144" type="chapter">
					<seg id="b.PSA.144.1" type="verse">
						<b>
							Y Salmon David.
						</b>
						 BENDITO si Yuus y achojo, ni y jafanagüe y canaejo para uguera, yan y calalotjo para umumo.
					</seg>
					<seg id="b.PSA.144.2" type="verse">
						Y minaaseco yan y guimegüeco y iyoco tore na taquilo, yan y munalibreyo; y patangjo, yan y anae juangocoyo; ni y pumolo y taotaojo gui papajo.
					</seg>
					<seg id="b.PSA.144.3" type="verse">
						Jeova, jafa y taotao na unatituye y tiningoña? pat y lajin taotao na uncuecuenta güe?
					</seg>
					<seg id="b.PSA.144.4" type="verse">
						Y taotao parejoja yan y jinaja; y jaaniña parejoja yan y anineng ni y malofan.
					</seg>
					<seg id="b.PSA.144.5" type="verse">
						Natalagpapa, y langetmo, O Yuus, ya tunogjao papa: pacha y egso sija ya ufanaso.
					</seg>
					<seg id="b.PSA.144.6" type="verse">
						Fanyute ni y lamlam ya ufanchinalapon sija: nafanogcha y flechamo, ya ufaninestotba sija.
					</seg>
					<seg id="b.PSA.144.7" type="verse">
						Estira y canaemo guinin jilo; rescatayo yan nalibreyo gui manadan janom, gui canae y manaotao juyong.
					</seg>
					<seg id="b.PSA.144.8" type="verse">
						Ni y pachotñija manguecuentos banida, ya y agapa na canaeñija, y dacon na canae agapa.
					</seg>
					<seg id="b.PSA.144.9" type="verse">
						Jucantaye jao ni y nuebo na canta, O Yuus: y guitala, ni y dies cuetdasña nae jucantaye jao ni y alabansa sija.
					</seg>
					<seg id="b.PSA.144.10" type="verse">
						Güiya ayo y mannae satbasion gui ray sija: ni janalibre si David ni y tentagoña gui gosnalamen na espada.
					</seg>
					<seg id="b.PSA.144.11" type="verse">
						Rescatayo ya nalibreyo gui canae y manaotao juyong, ni y pachotñija manguecuentos banida, ya y agapa na canaeñija y dacon na canae agapa.
					</seg>
					<seg id="b.PSA.144.12" type="verse">
						Ya y famaguonmame lalaje ufantaegüije y tinanom yanguin mandoco ya mangajulo gui pinatgonñija; ya y jaganmame ufantaegüije y mapopolo gui punta na acho, ni y malabla taegüije y palasyo.
					</seg>
					<seg id="b.PSA.144.13" type="verse">
						Ya y lanchonmame bula, mannae todo clasen güinaja: ya gamame quinilo ufanmañago mit yan dies mit gui fangualuanmame.
					</seg>
					<seg id="b.PSA.144.14" type="verse">
						Ya y gamame nobiyo sija ufanmangotga mauleg; ya chañija rumorompe jalom ni juyong, ya taya inagang pot pinite gui cayenmame.
					</seg>
					<seg id="b.PSA.144.15" type="verse">
						Mandichoso ayo sija na taotao y manguaja ni este: Junggan, mandichoso ayo sija na taotao ni y Yuusñija si Jeova.
					</seg>
				</div>
				<div id="b.PSA.145" type="chapter">
					<seg id="b.PSA.145.1" type="verse">
						<b>
							Y Salmon Alabansa; iyon David.
						</b>
						 JUNADANGCULO jao Yuusso, O Ray; jubendise y naanmo para taejinecog yan taejinecog.
					</seg>
					<seg id="b.PSA.145.2" type="verse">
						Cada jaane jubendise jao; ya bae jualaba y naanmo para taejinecog yan taejinecog.
					</seg>
					<seg id="b.PSA.145.3" type="verse">
						Dangculo si Jeova, ya sumendangculo para umaalaba; ya y dinangculoña ti comprediyon.
					</seg>
					<seg id="b.PSA.145.4" type="verse">
						Un generasion ualaba y chechomo gui otro generasion, yan ujadeclara y matatnga na finatinasmo sija.
					</seg>
					<seg id="b.PSA.145.5" type="verse">
						Jujajaso ni y minalag na minagas y inenramo, yan y mannamanman y chechomo.
					</seg>
					<seg id="b.PSA.145.6" type="verse">
						Ya y taotao sija ujasangan y ninasiñan y namaañao na finatinasmo sija; ya guajo bae judeclara y dinangculomo.
					</seg>
					<seg id="b.PSA.145.7" type="verse">
						Ujasangan y majason dinangculon y minaulegmo, ya ufanganta ni y tininasmo.
					</seg>
					<seg id="b.PSA.145.8" type="verse">
						Si Jeova, cariñosogüe, yan bula minaase; ñateng para ulalalo, ya dangculo minaaseña.
					</seg>
					<seg id="b.PSA.145.9" type="verse">
						Si Jeova mauleg para todo: ya y cariñoso na minaaseña gui jilo todo y chechoña.
					</seg>
					<seg id="b.PSA.145.10" type="verse">
						Todo y chechomo uninalaba jao, O Jeova; ya y mañantosmo unmabendise jao.
					</seg>
					<seg id="b.PSA.145.11" type="verse">
						Ujasangan y minalag y raenomo, yan ufanguentos ni y ninasiñamo.
					</seg>
					<seg id="b.PSA.145.12" type="verse">
						Para ujanamatungo y matatnga na finatinasña sija gui lalajen taotao, yan y minalag y minagasña gui raenoña.
					</seg>
					<seg id="b.PSA.145.13" type="verse">
						Y raenomo, taejinecog na raeno, ya y gobietnomo gagaegueja para todo y generasion.
					</seg>
					<seg id="b.PSA.145.14" type="verse">
						Si Jeova mumantiene todo ayo sija y mamodong, yan jajatsa todo ayo y manetecon.
					</seg>
					<seg id="b.PSA.145.15" type="verse">
						Todo y atadog sija numanangga jao; ya jago numae sija nañija gui mauleg na tiempo.
					</seg>
					<seg id="b.PSA.145.16" type="verse">
						Unbaba y canaemo, ya unnafannajong todo y minalago y manlâlâlâ na güinaja.
					</seg>
					<seg id="b.PSA.145.17" type="verse">
						Si Jeova tunas güe gui todo y chalanña; ya cariñoso gui todo y chechoña.
					</seg>
					<seg id="b.PSA.145.18" type="verse">
						Si Jeova jijot gui todo ayo sija y umaagang gue; gui todo ayo y umaagang güe ni y minagajet.
					</seg>
					<seg id="b.PSA.145.19" type="verse">
						Güiya unafanbula y minalago ayo sija y manmaañao nu güiya: ujungog locue y inagangñija, ya usatba sija.
					</seg>
					<seg id="b.PSA.145.20" type="verse">
						Si Jeova jaadadaje todo ayo sija y gumaeya güe: lao todo y manaelaye uyulang.
					</seg>
					<seg id="b.PSA.145.21" type="verse">
						Y pachotto usangan y tinina as Jeova: ya polo todo y catne, ya utinina y santos na naanña, para taejinecog yan taejinecog.
					</seg>
				</div>
				<div id="b.PSA.146" type="chapter">
					<seg id="b.PSA.146.1" type="verse">
						FANMANALABA jamyo as Jeova. O antijo, alaba si Jeova.
					</seg>
					<seg id="b.PSA.146.2" type="verse">
						Mientras lalâlâyo, bae jualaba si Jeova: jucantaye alabansa sija gui Yuusso mientras guajayo sustansiaco.
					</seg>
					<seg id="b.PSA.146.3" type="verse">
						Chamo pumopolo y inangocomo gui prinsipe sija, ni y lajin taotao, gui anae taya inayuda.
					</seg>
					<seg id="b.PSA.146.4" type="verse">
						Y jinagongña jumanao, ya güiya tumalo guato gui edaña: ayoja na jaane malingo y jinasoña.
					</seg>
					<seg id="b.PSA.146.5" type="verse">
						Magof ayo y uguaja ni y Yuus Jacob para innayuda güe, ni y inangocoña gaegue gui as Jeova Yuusña:
					</seg>
					<seg id="b.PSA.146.6" type="verse">
						Ni y jafatinas y langet yan y tano, yan y tase, yan todo y mangaegue gui sumanjalomñija, ni y jaadaje y minagajet para taejinecog.
					</seg>
					<seg id="b.PSA.146.7" type="verse">
						Ni y jafatitinas juisio gui manmachiguet; ni y jananae nengcano y manñalang: si Jeova japupula y manmaprereso:
					</seg>
					<seg id="b.PSA.146.8" type="verse">
						Si Jeova bumababa y atadogñija y bachet: si Jeova jumajatsa ayo sija y manetecon; si Jeova jaguaeguaeya y manunas.
					</seg>
					<seg id="b.PSA.146.9" type="verse">
						Si Jeova jaadadaje y taotao juyong sija; jamantietiene y taya tatañija yan y manbiuda; lao y chalan y tinaelaye, janaopop.
					</seg>
					<seg id="b.PSA.146.10" type="verse">
						Si Jeova ufangobietna para taejinecog; y Yuusmo, O Sion, para todo y generasion. Fanmanalaba jamyo as Jeova.
					</seg>
				</div>
				<div id="b.PSA.147" type="chapter">
					<seg id="b.PSA.147.1" type="verse">
						FANMANALABA jamyo as Jeova: sa mauleg na utacantaye alabansa sija gui Yuusta; sa magof este; ya y alabansa respetao.
					</seg>
					<seg id="b.PSA.147.2" type="verse">
						Si Jeova jumajatsa Jerusalem: ja fandadaña y manmayute juyong guiya Israel.
					</seg>
					<seg id="b.PSA.147.3" type="verse">
						Janafanjomlo y manmayulang na corason, ya jabee y chetnotñija.
					</seg>
					<seg id="b.PSA.147.4" type="verse">
						Jasangan y numeron y pution sija; jafanaan todo sija ni y naanñija.
					</seg>
					<seg id="b.PSA.147.5" type="verse">
						Dangculo y Yuusta, yan matatnga gui ninasiña; tiningoña taeuttimo.
					</seg>
					<seg id="b.PSA.147.6" type="verse">
						Si Jeova jumajatsa y manmanso: ya jachule papa y manaelaye gui jilo oda.
					</seg>
					<seg id="b.PSA.147.7" type="verse">
						Cantaye si Jeova ni y finatinas grasias; cantaye alabansa sija gui atpa, para y Yuusta.
					</seg>
					<seg id="b.PSA.147.8" type="verse">
						Ni y jatatampe y langet ni y mapagages, ya jalilisto y ichan para y tano, ya janafandodoco y chaguan gui jilo ogso sija.
					</seg>
					<seg id="b.PSA.147.9" type="verse">
						Güiya numannae y gâgâ sija nañija, yan y fumaguon y aga sija ni y manaagang.
					</seg>
					<seg id="b.PSA.147.10" type="verse">
						Güiya ti ninamamagof ni y ninasiñan y cabayo: ni ti ninamamagof güe ni y adeng y taotao.
					</seg>
					<seg id="b.PSA.147.11" type="verse">
						Si Jeova ninamamagof güe ni y manmaañao nu güiya, ni y umangoco sija gui minaaseña.
					</seg>
					<seg id="b.PSA.147.12" type="verse">
						Alaba si Jeova, O Jerusalem; alaba si Yuusmo, O Sion.
					</seg>
					<seg id="b.PSA.147.13" type="verse">
						Sa janafanfitme y rejas y trangcamo: jabendise y famaguonmo gui sumanjalommo.
					</seg>
					<seg id="b.PSA.147.14" type="verse">
						Jafatinas pas gui jalom uttimomo, ya ninabula jao ni y guesmauleg na trigo.
					</seg>
					<seg id="b.PSA.147.15" type="verse">
						Janajanao y tinagoña gui jilo tano: y sinanganña malalago goschadig.
					</seg>
					<seg id="b.PSA.147.16" type="verse">
						Mannae niebe calang pulo: jachalapon y manengjeng na sereno calang apo.
					</seg>
					<seg id="b.PSA.147.17" type="verse">
						Jayute y aesña calang andesmorona sija: jaye siña tumojgue gui menan y manengjengña?
					</seg>
					<seg id="b.PSA.147.18" type="verse">
						Janajanao y sinanganña, ya jadirite: janafanguaefe y mangloña, ya y janom sija manmilalag.
					</seg>
					<seg id="b.PSA.147.19" type="verse">
						Jafanue si Jacob ni y sinanganña, ya y layña sija yan y juisioña sija y Israel.
					</seg>
					<seg id="b.PSA.147.20" type="verse">
						Ti jafatinas taegüine gui un nasion: ya y juisioña, sija ti manmatungo sija. Fanmanalaba jamyo as Jeova.
					</seg>
				</div>
				<div id="b.PSA.148" type="chapter">
					<seg id="b.PSA.148.1" type="verse">
						FANMANALABA jamyo as Jeova. Fanmanalaba jamyo as Jeova desde y langet: Fanmalaba nu güiya guiya jululo.
					</seg>
					<seg id="b.PSA.148.2" type="verse">
						Fanmanalaba jamyo nu güiya, todo y angjetña: fanmanalaba jamyo nu güiya todo y inetnon sendaluña.
					</seg>
					<seg id="b.PSA.148.3" type="verse">
						Fanmanalaba jamyo nu güiya, atdao an pulan: fanmanalaba jamyo nu güiya todo y pution ni y maniina.
					</seg>
					<seg id="b.PSA.148.4" type="verse">
						Fanmanalaba jamyo nu güiya, langet sija y langet sija, yan y janom sija ni y mangaegue gui jilo y langet.
					</seg>
					<seg id="b.PSA.148.5" type="verse">
						Polo sija ya ujaalaba y naan Jeova: sa manago, ya sija manfatinas.
					</seg>
					<seg id="b.PSA.148.6" type="verse">
						Güiya guinin plumanta sija locue para taejinecog yan taejinecog: jafatinas y tinago na tu ufalofan.
					</seg>
					<seg id="b.PSA.148.7" type="verse">
						Fanmanalaba jamyo as Jeova desde y tano, jamyo ni y mandadao gui tinadong tase, yan todo y manadong.
					</seg>
					<seg id="b.PSA.148.8" type="verse">
						Y guafe yan graniso; niebe yan asgon: manglo pagyo ni y cumumple y sinanganña:
					</seg>
					<seg id="b.PSA.148.9" type="verse">
						Ogso sija yan todo y sabana; manmanogcha na trongcon jayo yan todo y sedrosija;
					</seg>
					<seg id="b.PSA.148.10" type="verse">
						Gâgâ yan todo y guaca; mangucunanas na gâgâ, yan y mangugupo na pajaro.
					</seg>
					<seg id="b.PSA.148.11" type="verse">
						Ray sija y tano yan todo y taotao sija. Prinsipe sija, yan todo y jues y tano:
					</seg>
					<seg id="b.PSA.148.12" type="verse">
						Y manfamaguon na lalaje, yan famalaoan: y manamco na taotao, yan famaguon:
					</seg>
					<seg id="b.PSA.148.13" type="verse">
						Polo sija ya ujaalaba y naan Jeova: sa y naanñaja guefmanataquilo: y minalagña gui jilo tano yan y langet.
					</seg>
					<seg id="b.PSA.148.14" type="verse">
						Jagasja jajatsa julo locue y canggelon taotaoña; y tininan todo y mañantosña sija; magajet na sija y famaguon Israel, y taotao sija ni y manjijot guiya güiya. Fanmanalaba jamyo as Jeova.
					</seg>
				</div>
				<div id="b.PSA.149" type="chapter">
					<seg id="b.PSA.149.1" type="verse">
						FANMANALABA jamyo as Jeova. Cantaye si Jeova ni y nuebo na canta, ya y tininaña gui inetnon y mañantos.
					</seg>
					<seg id="b.PSA.149.2" type="verse">
						Polo Israel ya umagof ni y fumatinas güe: polo y famaguon Sion ya ufanmagof ni y Rayñija.
					</seg>
					<seg id="b.PSA.149.3" type="verse">
						Polo sija ya ujaalaba y naaña ni y dansa: ya umacantaye güe gui atpa yan pandireta.
					</seg>
					<seg id="b.PSA.149.4" type="verse">
						Sa si Jeova janamagof güe gui taotaoña: güiya janagatbo y manmanso ni y satbasion.
					</seg>
					<seg id="b.PSA.149.5" type="verse">
						Polo y mañantos y ufanmagof gui minalag; polo ya ufanganta pot y minagof gui jilo y camañija.
					</seg>
					<seg id="b.PSA.149.6" type="verse">
						Polo y taquilo na alabansa gui as Yuus ya ugaegue gui pachotñija, yan y espada ni y malagtos dos banda gui canaeñija;
					</seg>
					<seg id="b.PSA.149.7" type="verse">
						Para ujafatinas y inemog gui nasion sija, yan y castigo gui taotao sija;
					</seg>
					<seg id="b.PSA.149.8" type="verse">
						Para ujagode y rayñija, ni y cadena sija; yan y manmagasñija ni y goden lulug.
					</seg>
					<seg id="b.PSA.149.9" type="verse">
						Para ujafatinas gui jiloñija y matugue na juisio: este na inenra para todo y mañantosña. Fanmanalaba jamyo as Jeova.
					</seg>
				</div>
				<div id="b.PSA.150" type="chapter">
					<seg id="b.PSA.150.1" type="verse">
						FANMANALABA jamyo as Jeova. Alaba si Yuus gui sinantos na sagaña: alaba gue gui feneda y ninasiñaña.
					</seg>
					<seg id="b.PSA.150.2" type="verse">
						Alaba güe ni y matatnga na finatinasña sija: alaba güe jaftaemanoja y minagas dinangculoña.
					</seg>
					<seg id="b.PSA.150.3" type="verse">
						Alaba güe ni y sonidon y trompeta: alaba güe ni y guitala yan y atpa.
					</seg>
					<seg id="b.PSA.150.4" type="verse">
						Alaba güe ni y pandireta, yan y dansa: alaba güe ni y gaecuetdas na dandan yan y flauta.
					</seg>
					<seg id="b.PSA.150.5" type="verse">
						Alaba güe ni y agang na batingting: alaba güe ni gosagang na sonidon batingting.
					</seg>
					<seg id="b.PSA.150.6" type="verse">
						Polo todo y güinaja ni y mangaejinagong ya ujaalaba si Jeova. Fanmanalaba jamyo as Jeova.
					</seg>
				</div>
			</div>
			<div id="b.MAT" type="book">
				<div id="b.MAT.1" type="chapter">
					<seg id="b.MAT.1.1" type="verse">
						LEBLON y rasan Jesucristo lajin David, lajin Abraham.
					</seg>
					<seg id="b.MAT.1.2" type="verse">
						Si Abraham jalilis si Ysaac; ya si Ysaac jalilis si Jacob; ya si Jacob jalilis si Judas yan y mañeluña.
					</seg>
					<seg id="b.MAT.1.3" type="verse">
						Ya si Judas jalilis, gui as Tamar, si Fares yan si Sara; ya si Fares jalilis si Esrom; ya si Esrom jalilis si Aram;
					</seg>
					<seg id="b.MAT.1.4" type="verse">
						Ya si Aram jalilis si Aminadab; ya si Aminadab jalilis si Naason; ya si Naason jalilis si Salmon;
					</seg>
					<seg id="b.MAT.1.5" type="verse">
						Ya si Salmon jalilis, gui as Rahab, si Boos; ya si Boos jalilis, gui as Rut, si Obed; ya si Obed jalilis si Isai;
					</seg>
					<seg id="b.MAT.1.6" type="verse">
						Ya si Isai jalilis si ray David; ya si ray David jalilis si Salomon ni guinin güiya nii ampmam palaoan Urias;
					</seg>
					<seg id="b.MAT.1.7" type="verse">
						Ya si Salomon jalilis si Roboam; ya si Roboam jalilis si Abias; ya si Abias jalilis si Asa;
					</seg>
					<seg id="b.MAT.1.8" type="verse">
						Ya si Asa jalilis si Josafat; ya si Josafat jalilis si Joram; ya si Joram jalilis si Osias;
					</seg>
					<seg id="b.MAT.1.9" type="verse">
						Ya si Osias jalilis si Joatam; ya si Joatam jalilis si Acas; ya si Acas jalilis si Esequias;
					</seg>
					<seg id="b.MAT.1.10" type="verse">
						Ya si Esequias jalilis si Manases; si Manases jalilis si Amon; ya si Amon jalilis si Josias;
					</seg>
					<seg id="b.MAT.1.11" type="verse">
						Ya si Josias jalilis si Joaquim; si Joaquim jalilis si Jeconias, yan y mañeluña anae manmacone guiya Babilonia.
					</seg>
					<seg id="b.MAT.1.12" type="verse">
						Ya mapos y manmacone guiya Babilonia, si Jeconias jalilis si Salatiel; si Salatiel jalilis si Sorobabel;
					</seg>
					<seg id="b.MAT.1.13" type="verse">
						Ya si Sorobabel jalilis si Abiud; si Abiud jalilis si Eliaquim; si Eliaquim jalilis si Asor;
					</seg>
					<seg id="b.MAT.1.14" type="verse">
						Si Asor jalilis si Sadog; si Sadog jalilis si Achim; si Achim si Eliud;
					</seg>
					<seg id="b.MAT.1.15" type="verse">
						Si Eliud jalilis si Eleasar; si Eleasar jalilis si Matan; si Matan jalilis si Jacob;
					</seg>
					<seg id="b.MAT.1.16" type="verse">
						Si Jacob jalilis si José, asaguan Maria, na finañago si Jesus na mafanaan si Cristo.
					</seg>
					<seg id="b.MAT.1.17" type="verse">
						Enao mina todo y generasion desde as Abraham asta as David, catotse sija na generasion; ya desde as David asta manmacone guiya Babilonia, catotse na generasion; ya desde qui manmacone guiya Babilonia asta as Cristo, catotse na generasion.
					</seg>
					<seg id="b.MAT.1.18" type="verse">
						N	1	18		24790	¶ Y mafañagon Jesucristo taegüine: Y nanaña as Maria, nobian José, antes de ujadaña, güiya esta masoda mapotgue pot y Espiritu Santo.
					</seg>
					<seg id="b.MAT.1.19" type="verse">
						Ya si José asaguaña, sa mauleg na taotao, ti malago pinelo güe gui ninamamajlao, lao malagoña upinelo güe gui secreto.
					</seg>
					<seg id="b.MAT.1.20" type="verse">
						Ya anae jajajaso este, mato para güiya y angjet Señot, anae jagüife gui minaegoña, na ilegña: José, lajin David, chamo maañao na unresibe si Maria asaguamo, sa y gaegue guiya güiya y linilis Espiritu Santo.
					</seg>
					<seg id="b.MAT.1.21" type="verse">
						Ya ufañago un laje ya ufanaan si Jesus; sa güiya unafanlibre y taotaoña nu y isaoñija.
					</seg>
					<seg id="b.MAT.1.22" type="verse">
						Todo sija masusede para umacumple y esta jasangan y Señot pot y profeta, ni ilegña:
					</seg>
					<seg id="b.MAT.1.23" type="verse">
						Estagüe, un vitgen na umapotgue, ya ufañago un laje ya ufanaan si Emanuel, na comoqueilegña na si Yuus gaegue guiya jita.
					</seg>
					<seg id="b.MAT.1.24" type="verse">
						Anae magmata si José gui minaegoña, jafatinas taegüije y tinago y angjet, ya jaresibe y asaguaña.
					</seg>
					<seg id="b.MAT.1.25" type="verse">
						Ya ti matungo asta qui mañago ni lajiña finenana; ya nae y naanña si Jesus.
					</seg>
				</div>
				<div id="b.MAT.2" type="chapter">
					<seg id="b.MAT.2.1" type="verse">
						YA mafañago si Jesus guiya Betlehem Judea gui jaanin ray Herodes, estagüe y manfaye na manmato guinin y sancatan para Jerusalem,
					</seg>
					<seg id="b.MAT.2.2" type="verse">
						Ylegñija: mangue y ray Judios, ni mafañago? Sa y estreyasña inlie gui sancatan ya manmatojam para inadoragüe.
					</seg>
					<seg id="b.MAT.2.3" type="verse">
						Ya anae jajungog este, si ray Herodes, inistotba yan todo y taotao Jerusalem locue.
					</seg>
					<seg id="b.MAT.2.4" type="verse">
						Ya anae maagange todo y prinsipen mamale yan y escriba sija güije na tano, manfinaesen mano nae mafañago si Cristo.
					</seg>
					<seg id="b.MAT.2.5" type="verse">
						Sija ilegñija: Iya Betlehem Judea; sa taegüine y munjayan matugue pot y profeta:
					</seg>
					<seg id="b.MAT.2.6" type="verse">
						Ya jago Betlehem, tano Juda, ada ti sendiquique jao gui entalo y prinsipen Juda, sa iya jago nae ujuyong y magalaje, para upasto y taotaojo, Israel.
					</seg>
					<seg id="b.MAT.2.7" type="verse">
						Entonses si Herodes, anae jaagang y manfaye gui secreto, jaquequetungo guiya sija, ngaean y estreyas nae malie.
					</seg>
					<seg id="b.MAT.2.8" type="verse">
						Ya Jatago sija para Betlehem, ilegña: Janao fanmalag ayo guato ya inalula manmamaesen pot y patgon; yaguin esta inseda, insangane yo; ya jufato locue ya juadora güe.
					</seg>
					<seg id="b.MAT.2.9" type="verse">
						Ya anae munjayan jajungog y sinangan ray, manmapos; ya estagüe y estreyas ni y jalie gui sancatan, na mofona gui menañija asta qui mato ya sumaga gui anae estaba y patgon.
					</seg>
					<seg id="b.MAT.2.10" type="verse">
						Anae malie y estreyas, gosdangculo minagofñija.
					</seg>
					<seg id="b.MAT.2.11" type="verse">
						N	2	11		24970	¶ Anae manjalom gui guima, jasoda y patgon yan y nanaña, as Maria, ya mandimo ya maadora; ya mababa y güinajañija ya manae güe: oro, insenso, yan mira.
					</seg>
					<seg id="b.MAT.2.12" type="verse">
						Ya manmasangane pot si Yuus gui güinife, na ti ufanmalag as Herodes, manjanao para y tanoñija gui otro chalan.
					</seg>
					<seg id="b.MAT.2.13" type="verse">
						N	2	13		24990	¶ Ya anae manmapos sija, y angjet y Señot mato gui as José gui güinife, ya ilegña: Cajulo ya uncone y patgon yan si nanaña, ya infanjanao para Egipto, ya infañaga güije, asta qui guajojao sumangane; sa si Herodes jaaligao y patgon para umapuno.
					</seg>
					<seg id="b.MAT.2.14" type="verse">
						Ya cajulo güe, ya jacone y patgon yan si nanaña gui puenge ya manjanao para Egipto;
					</seg>
					<seg id="b.MAT.2.15" type="verse">
						Ya sumaga güije asta que matae si Herodes, sa para umacumple y sinangan y Señot pot y profeta, na ilegña: Iya Egipto nae, juagang y Lajijo.
					</seg>
					<seg id="b.MAT.2.16" type="verse">
						N	2	16		25020	¶ Si Herodes, anae jalie na mamofea güe ni manfaye, gueflalalo ya manago na ufanmapuno todo y famaguon ni guaja guiya Betlehem yan gui todo oriyaña ni dos años sacanñija para papa, jaftaemanoja y tiempo anae ninatungo ni y manfaye.
					</seg>
					<seg id="b.MAT.2.17" type="verse">
						Ayo nae macumple esta, ni y guinin masangan pot y profeta Jeremias, na ilegña:
					</seg>
					<seg id="b.MAT.2.18" type="verse">
						Inagang na majungog guiya Rama umagang, tumangis yan cumasao na dangculo; si Raquel cumasao pot y famaguonña, ya ti malago maconsuela sa manaegüe.
					</seg>
					<seg id="b.MAT.2.19" type="verse">
						N	2	19		25050	¶ Anae esta matae si Herodes, mato y angjet y Señot gui as José gui güinife, guiya Egipto,
					</seg>
					<seg id="b.MAT.2.20" type="verse">
						Ya ilegña: Cajulo, cone y patgon yan si nanaña, ya infanjanao para y tano Israel; sa matae y cumequepuno y patgon.
					</seg>
					<seg id="b.MAT.2.21" type="verse">
						Ayo nae cajulo ya jacone y patgon yan si nanaña ya manmalag y tano Israel.
					</seg>
					<seg id="b.MAT.2.22" type="verse">
						Ya jajungog na si Arquelao, güiya y ray guiya Judea gui sagan tataña as Herodes, maañao malag guato; lao pot si Yuus ninatungo güe claro gui güinifeña, mapos malag y tanon Galilea.
					</seg>
					<seg id="b.MAT.2.23" type="verse">
						Ya anae mato, sumaga gui siuda na mafanaan Nasaret; para ucumple y masanganña pot y profeta sija, na umafanaan taotao Nasaret.
					</seg>
				</div>
				<div id="b.MAT.3" type="chapter">
					<seg id="b.MAT.3.1" type="verse">
						AYO sija na jaane, mato si Juan Bautista ya sumetmon gui desierton Judea,
					</seg>
					<seg id="b.MAT.3.2" type="verse">
						Ylegña: Fanmañotsot sa y raenon langet jumijijot.
					</seg>
					<seg id="b.MAT.3.3" type="verse">
						Sa esta güiya uje y guinin jasangan y profeta Isaias, na ilegña: Inagang ni umagang gui desierto: Famauleg y chalan y Señot, natunas y chalanña.
					</seg>
					<seg id="b.MAT.3.4" type="verse">
						Y magaguña si Juan y pilon cameyo yan y godeña cuero na jachaflileg gui senturaña, ya y naña y apacha sija yan y miet jalom tano.
					</seg>
					<seg id="b.MAT.3.5" type="verse">
						Ayo nae mapos malag para güiya, Jerusalem yan Judea yan todo y tano gui oriyan Jordan,
					</seg>
					<seg id="b.MAT.3.6" type="verse">
						Ya esta manmatagpange pot güiya, guiya Jordan, jasangan claro y isaoñija.
					</seg>
					<seg id="b.MAT.3.7" type="verse">
						N	3	7		25160	¶ Ya jalie megae na Fariseo yan Saduseo sija na manmamaela para y tinagpangeña ya ilegña: Rasan culebla, jaye jamyo fumanagüe na insujaye y binibo ni mamaela?
					</seg>
					<seg id="b.MAT.3.8" type="verse">
						Fanmamatinas tinegcha digno ni y sinetsot.
					</seg>
					<seg id="b.MAT.3.9" type="verse">
						Ya chamiyo jumajaso sumangan gui sanjalommiyo, na si Abraham tatata; ya guajo sumangane jamyo, na siña si Yuus janacajulo este sija na acho famaguon gui as Abraham.
					</seg>
					<seg id="b.MAT.3.10" type="verse">
						Pago, esta locue y gachae gaegue na mapolo gui jale y trongcon jayo sija; ya todo y trongcon jayo ni ti manogcha mauleg, umautut ya umapolo gui guafe.
					</seg>
					<seg id="b.MAT.3.11" type="verse">
						Guajo magajet jutagpange jamyo nu y janom para minañotsot, lao y mamamaela gui tateco, mas guaja ninasiñaña qui guajo: y sapatosña ti mauleg yo na jupula; güiya infantinagpange ni Espiritu Santo yan y guafe.
					</seg>
					<seg id="b.MAT.3.12" type="verse">
						Y abanicoña gaegue gui canaeña, ya unagasgas y tablaña, ya unaetnon y triguña jalom gui jalom camalin, ya usonggue y pajan trigo gui taejinecog na guafe.
					</seg>
					<seg id="b.MAT.3.13" type="verse">
						N	3	13		25220	¶ Anae mato si Jesus guinin Galilea, malag Jordan gui as Juan para utinagpange.
					</seg>
					<seg id="b.MAT.3.14" type="verse">
						Lao si Juan ti malago, ilegña: Nesesita yo matagpange pot jago, enaojao na mamaela guiya guajo?
					</seg>
					<seg id="b.MAT.3.15" type="verse">
						Inepe as Jesus ilegña: Diejaloja, sa taegüenao mauleg para utacumple y todo na tininas. Ayo nae pinelo.
					</seg>
					<seg id="b.MAT.3.16" type="verse">
						Ya si Jesus, anae munjayan matagpange, cajulo gusisija guine y janom, y langet mababa pot güiya ya malie y Espiritun Yuus tumunog calang paluma y sumaga gui jiloña.
					</seg>
					<seg id="b.MAT.3.17" type="verse">
						Ya estagüe, un vos guinin y langet na ilegña: Estagüiya y lajijo ni y guefyajo.
					</seg>
				</div>
				<div id="b.MAT.4" type="chapter">
					<seg id="b.MAT.4.1" type="verse">
						AYO nae quinene si Jesus ni Espiritu para y jalomtano para umatienta ni anite;
					</seg>
					<seg id="b.MAT.4.2" type="verse">
						Ya estaba umayunat cuarenta na jaane yan cuarenta na puenge ya despues ñalang.
					</seg>
					<seg id="b.MAT.4.3" type="verse">
						Ya mato guiya güiya y manienienta, ya ilegña: Yaguin jago lajin Yuus, tago este y acho ya ufamapan.
					</seg>
					<seg id="b.MAT.4.4" type="verse">
						Güiya manope ilegña: Matugue esta: Ti y panja uninalâlâ y taotao, lao y todo y sinangan ni y jumuyong gui pachot Yuus.
					</seg>
					<seg id="b.MAT.4.5" type="verse">
						Ayo nae ninamalofan ni anite gui santa na siuda; pinelo gui jilo torren diquique, iyon y templo.
					</seg>
					<seg id="b.MAT.4.6" type="verse">
						Y ilegña: Yaguin jago lajin Yuus, yutejao güine papa, sa matugue esta: Y angjet sija uninadje ya unquinajat ni canaeñija, para chaña y adengmo umatotpe contra y acho.
					</seg>
					<seg id="b.MAT.4.7" type="verse">
						Si Jesus ilegña: Locue esta matugue, chamo tietienta y Señot, Yuusmo.
					</seg>
					<seg id="b.MAT.4.8" type="verse">
						Tumalo ninamalofan ni anite gui un sabana na sentáquilo ya jafanue todo y raeno sija gui jilo y tano yan y minagofñija,
					</seg>
					<seg id="b.MAT.4.9" type="verse">
						Ya ilegña: Todo este sija junaejao yaguin dumimojao ya unadora yo.
					</seg>
					<seg id="b.MAT.4.10" type="verse">
						Ayonae si Jesus ilegña nu güiya: Janao Satanas, sa matugue esta, y Señot Yuusmo na güiyaja unadora yan güiyaja unsetbe.
					</seg>
					<seg id="b.MAT.4.11" type="verse">
						Ayo nae diningo ni anite, ya y angjet sija manmato ya masetbe güe.
					</seg>
					<seg id="b.MAT.4.12" type="verse">
						N	4	12		25380	¶ Anae jajungog si Jesus na si Juan esta mapongle, tumalo guato Galilea.
					</seg>
					<seg id="b.MAT.4.13" type="verse">
						Ya jadingo Nasaret, mato Capernaum ya sumaga gui oriyan tase gui oriyan tanon Sabulon yan Neftalim.
					</seg>
					<seg id="b.MAT.4.14" type="verse">
						Para umacumple y guinin jasangan y profeta Isaias, na ilegña:
					</seg>
					<seg id="b.MAT.4.15" type="verse">
						Y tano Sabulon yan y tano Neftalim, chalan tase yan para otro banda guiya Jordan, Galilea y Gentiles.
					</seg>
					<seg id="b.MAT.4.16" type="verse">
						Ya y taotao sija nu y mañasaga gui jemjom, dangculo na manana liniiñija; y ayo sija nu y mañasaga tanon anineng y finatae, candet ufaninina.
					</seg>
					<seg id="b.MAT.4.17" type="verse">
						N	4	17		25430	¶ Desde ayo jatutujon si Jesus sumetmon ya ilegña: Fanmañotsot, sa y raenon langet jijijot.
					</seg>
					<seg id="b.MAT.4.18" type="verse">
						N	4	18		25440	¶ Ya anae jumajanao si Jesus gui tasen Galilea, jalie dos chumelo; si Simon mafanaan Pedro yan si Andres cheluña, na janatutunog y lagua gui tase sa manpescadot.
					</seg>
					<seg id="b.MAT.4.19" type="verse">
						Ya ilegña nu sija: Dalalag yo ya junafanpescadot taotao jamyo.
					</seg>
					<seg id="b.MAT.4.20" type="verse">
						Sija japolo y lagua sija ya madalalag güe.
					</seg>
					<seg id="b.MAT.4.21" type="verse">
						Anae jumanao güije, jalie otro dos chumelo, si Santiago lajin Sebedeo, yan si Juan cheluña, gui sajyan yan si tatañija as Sebedeo na jalememenda y laguañija; ya jaagang.
					</seg>
					<seg id="b.MAT.4.22" type="verse">
						Sija enseguidas japolo y sajyan yan si tatañija ya madalalag güe.
					</seg>
					<seg id="b.MAT.4.23" type="verse">
						N	4	23		25490	¶ Ya jalilicue si Jesus iya Galilea mamanagüe gui sinagoga sija ya sumetmetmon ni raenon y evangelio, ya janafanjomlo todo y chetnot yan todo y pinite gui taotao;
					</seg>
					<seg id="b.MAT.4.24" type="verse">
						Ya y matunaña matungo todo guiya Siria; ya maquenenee güe guato todo manmalango, ni guaja todo clasen chetnot yan pinite; y maninanite yan y manbababa yan y manparalitico; ya janafanjomlo.
					</seg>
					<seg id="b.MAT.4.25" type="verse">
						Ya madalalag güe linajyan taotao, guinin Galilea, yan guinin Decapolis, yan guinin Jerusalem, yan guinin Judea, yan y otro banda guiya Jordan.
					</seg>
				</div>
				<div id="b.MAT.5" type="chapter">
					<seg id="b.MAT.5.1" type="verse">
						ANAE jalie si Jesus y linajyan taotao, cajulo gui un sabana, ya matachong; ya y disipuluña manmato guiya güiya.
					</seg>
					<seg id="b.MAT.5.2" type="verse">
						Ya jababa y pachotña ya jafanagüe, ilegña:
					</seg>
					<seg id="b.MAT.5.3" type="verse">
						Mandichoso y mamoble gui Espiritu, sa uiyonñija y raenon langet.
					</seg>
					<seg id="b.MAT.5.4" type="verse">
						Mandichoso y mantriste, sa sija umanafanmagof.
					</seg>
					<seg id="b.MAT.5.5" type="verse">
						Mandichoso y manmanso, sa sija ufanmaereda ni y tano.
					</seg>
					<seg id="b.MAT.5.6" type="verse">
						Mandichoso y manñalang yan manmajo ni tininas, sa sija umanafanjaspog.
					</seg>
					<seg id="b.MAT.5.7" type="verse">
						Mandichoso y manyóase, sa sija ufantinaca ni minaase.
					</seg>
					<seg id="b.MAT.5.8" type="verse">
						Mandichoso y mangasgas corasonñija, sa sija ujalie si Yuus.
					</seg>
					<seg id="b.MAT.5.9" type="verse">
						Mandichoso y fumatitinas y pas, sa sija ufanmafanaan famaguon Yuus.
					</seg>
					<seg id="b.MAT.5.10" type="verse">
						Mandichoso y manmapetsigue pot causa y tininas; sa uiyonñija y raenon langet.
					</seg>
					<seg id="b.MAT.5.11" type="verse">
						Mandichoso jamyo, yaguin manmamatdise jamyo, yan manmapetsigue jamyo, yan manmasangane jamyo todo taelaye pot y naanjo, ya manmandague.
					</seg>
					<seg id="b.MAT.5.12" type="verse">
						Fanmagof, ya infansenmagof, sa y premionmiyo gui langet sendangculo: sa taegüenaoja locue manmapetsigueñija y profeta sija ni y antes di jamyo.
					</seg>
					<seg id="b.MAT.5.13" type="verse">
						N	5	13		25640	¶ Jamyo y asigan y tano; ya yaguin y asiga malingo y maaseña, jafa taemano manasne? taya baliña, na umayute juyong ya umagacha ni y taotao.
					</seg>
					<seg id="b.MAT.5.14" type="verse">
						Jamyo y candet y tano. Y siuda ni maplanta gui jilo y tano táquilo ti siña umatog.
					</seg>
					<seg id="b.MAT.5.15" type="verse">
						Taya candet umasonggue ya umapolo gui papa un medida; lao umapolo gui candelero, ya umanainina todo y mangaegue gui jalom guma.
					</seg>
					<seg id="b.MAT.5.16" type="verse">
						Polo ya umanina y candetmiyo gui menan y taotao sija, para ujalie y mauleg chechonmiyo, ya innamagof y tatanmiyo ni y gaegue gui langet.
					</seg>
					<seg id="b.MAT.5.17" type="verse">
						N	5	17		25680	¶ Chamiyo jumajaso na mato yo para juyulang y tinago pat y profeta sija; ti mato yo para juyulang, lao para jucumple.
					</seg>
					<seg id="b.MAT.5.18" type="verse">
						Sa magajet jusangane jamyo, nu y langet yan y tano ufalingo; lao ni un punto ni un pongpong gui tinago ufalingo, asta qui güiya todo macumple.
					</seg>
					<seg id="b.MAT.5.19" type="verse">
						Ya jayeja y yumulang uno güine gui sendiquique na tinago, ya mamanagüe ni taotao, diquique umafanaan gui raenon langet; lao jayeja y fumatinas ya mamanagüe umafanaan dangculo gui raenon langet.
					</seg>
					<seg id="b.MAT.5.20" type="verse">
						Sa guajo sumangane jamyo: na y tininasmiyo yaguin ti mudongña qui y tininas y escriba yan y Fariseo sija, ti siña jamyo manjalom gui raenon langet.
					</seg>
					<seg id="b.MAT.5.21" type="verse">
						N	5	21		25720	¶ Injingogja y munjayan masangane sija gui manmalofan na tiempo: Chamo famumuno, ya jayeja y mamuno, peligroña gui juisio.
					</seg>
					<seg id="b.MAT.5.22" type="verse">
						Lao guajo sumangane jamyo na jayeja y lalalo ni cheluña, peligroña gui juisio, na jayeja y umalog ni cheluña, taetiningo jao, peligroña gui tribunal, lao jayeja y umalog bababa jao, peligroña gui guafen sasalaguan.
					</seg>
					<seg id="b.MAT.5.23" type="verse">
						Yaguin unchule y ninaimo guato gui attat, ya ayo nae unjaso na guaja linachimo gui chelumo;
					</seg>
					<seg id="b.MAT.5.24" type="verse">
						Polo güije y ninaimo gui menan y attat, ya unjanao finena ya inatungo yan y chelumo, ya ayo nae untalo guato ya unnaenñaejon y ninaimo.
					</seg>
					<seg id="b.MAT.5.25" type="verse">
						Atungo yan y contrariumo enseguidas, mientros gaegue jamyo gui chalanmiyo, noseaja, y cotrariumo unenentrega gui jues, ya y jues unenentrega gui ofisiat ya unmapolo gui preso.
					</seg>
					<seg id="b.MAT.5.26" type="verse">
						Magajet jusangane jamyo: Seguro na ti unjuyong güije, asta qui anapase y uttimo na coble.
					</seg>
					<seg id="b.MAT.5.27" type="verse">
						N	5	27		25780	¶ Injingogja y munjayan masangan: Munga umábale,
					</seg>
					<seg id="b.MAT.5.28" type="verse">
						Ya guajo sumangane jamyo, na jayeja y umatan y palaoan nu ábale na minalagoña, jafatinas yan güiya y ábale gui jalom corasonña.
					</seg>
					<seg id="b.MAT.5.29" type="verse">
						Yaguin y agapa na atadogmo uninapodong jao, chule ya yute guiya jago; sa maulegña na ufalingo un pidaso guiya jago, qui todo y tataotaomo umayute guiya sasalaguan.
					</seg>
					<seg id="b.MAT.5.30" type="verse">
						Ya yaguin y agapa na canaemo uninapodong jao, utut ya yute guiya jago; sa maulegña, na ufalingo un pidaso guiya jago, qui todo y tataotaomo umayute guiya sasalagüan.
					</seg>
					<seg id="b.MAT.5.31" type="verse">
						N	5	31		25820	¶ Munjayan locue masangan: Jayeja y dumingo y asaguaña, umatugue y papet y inapattan umasagua.
					</seg>
					<seg id="b.MAT.5.32" type="verse">
						Lao guajo sumangane jamyo, na y dumingo y asaguaña ya ti pot inábale, jafatinas y ábale; ya jayeja y umasagua ayo y umadingo, jafatinas y ábale.
					</seg>
					<seg id="b.MAT.5.33" type="verse">
						N	5	33		25840	¶ Injingogja locue y munjayan masangane sija gui manmalofan na tiempo: Munga manjula pot namaesa jao; lao unfatinas ni y Señot gui jinilamo.
					</seg>
					<seg id="b.MAT.5.34" type="verse">
						Lao guajo sumangane jamyo: Chamiyo fanmanjujula pot jafa; ti pot y langet, sa raenon Yuus;
					</seg>
					<seg id="b.MAT.5.35" type="verse">
						Ni pot y tano, sa sagan y adengña; ni pot Jerusalem, sa siuda y dangculo na Ray;
					</seg>
					<seg id="b.MAT.5.36" type="verse">
						Ni pot y ilumo unfanjula; sa ti siña y gaponulo uno naapaca, ni uno naatulong.
					</seg>
					<seg id="b.MAT.5.37" type="verse">
						Lao yaguin manguentos jamyo, alog: Junggan, junggan; Aje, aje; sa yaguin mas qui este, taelaye jumuyong.
					</seg>
					<seg id="b.MAT.5.38" type="verse">
						N	5	38		25890	¶ Injingogja y munjayan masangan: Atadog yan atadog, nifen yan nifen,
					</seg>
					<seg id="b.MAT.5.39" type="verse">
						Lao guajo sumangane jamyo: Chamiyo fumatinas jafa contra y tinaelaye; yaguin jayejao pumatmada gui agapa na fasumo, birayeja ni y otro.
					</seg>
					<seg id="b.MAT.5.40" type="verse">
						Ya jayeja y munaquequemumojao ya jachule y magagomo, nae locue y capamo.
					</seg>
					<seg id="b.MAT.5.41" type="verse">
						Ya jayeja y umafuetsas jao na unjanao yan güiya un miya; unjanao yan güiya dos.
					</seg>
					<seg id="b.MAT.5.42" type="verse">
						Y gumagao jao, nae; ya y mumalago umayao jao, chamo jao rumiuusa.
					</seg>
					<seg id="b.MAT.5.43" type="verse">
						N	5	43		25940	¶ Injingogja y munjayan masangan: Guaeya y tiguangmo ya chatlie y enemigomo.
					</seg>
					<seg id="b.MAT.5.44" type="verse">
						Lao guajo sumangane jamyo: Guaeya y enemigonmiyo; bendise y mumatdidise jamyo; fantinas mauleg ni y chumatlie jamyo, tayuyute sija as Yuus ni y munamamajlao jamyo yan y pumetsigue jamyo,
					</seg>
					<seg id="b.MAT.5.45" type="verse">
						Para infanfamaguon y tatanmiyo ni y gaegue gui langet, nu y janafanina y atdao gui jilo y manaelaye yan y manmauleg; ya janauchan gui jilo y manunas yan y timanunas.
					</seg>
					<seg id="b.MAT.5.46" type="verse">
						Sa yaguin inguaeya ayo y gumaeya jamyo, jafa premionmiyo? Ada ti jafatinas locue taegüenao y publicano sija?
					</seg>
					<seg id="b.MAT.5.47" type="verse">
						Yaguin unsaluda y mañelunmiyo, jafa unfatinas mauleg? Ada ti jafatinas locue taegüenao y ti mangilisyano?
					</seg>
					<seg id="b.MAT.5.48" type="verse">
						Nafangabales jamyo taegüije y tatanmiyo ni y gaegue gui langet, cabales.
					</seg>
				</div>
				<div id="b.MAT.6" type="chapter">
					<seg id="b.MAT.6.1" type="verse">
						ADAJE ya chamiyo fumatitinas y limosnanmiyo gui menan y taotao sija, para infanlinie; sa yaguin ti taegüenao, taya premionmiyo gui tatanmiyo ni gaegue gui langet.
					</seg>
					<seg id="b.MAT.6.2" type="verse">
						Yaguin unfatitinas y limosnamo, chamo na catitiye trompeta gui menamo taegüije y jafatitinas y hipocrita sija gui sinagoga, yan y plasa para uguaja minalagñija nu y taotao sija. Magajet jusangane jamyo na esta guaja premioñija.
					</seg>
					<seg id="b.MAT.6.3" type="verse">
						Lao jago, yaguin unfatitinas y limosnamo, chamo natutungo y canaemo acagüe jafa checho y canaemo agapa.
					</seg>
					<seg id="b.MAT.6.4" type="verse">
						Para ugaegue y limosnamo gui secreto, sa y tatamo ni jalilie gui secreto, güiya umapase jao gui publico.
					</seg>
					<seg id="b.MAT.6.5" type="verse">
						N	6	5		26040	¶ Ya yaguin manaetaejao, munga taegüije y hipocrita, sa sija yanñija manmanaetae gui sinagoga yan y esquinan chalan manotojgue para ufanmalie nu y taotao sija. Magajet na esta guaja premioñija.
					</seg>
					<seg id="b.MAT.6.6" type="verse">
						Lao jago, yaguin manaetaejao, jalom gui aposentomo, ya juchum y pettamo, ya taetaye y tatamo ni y gaegue gui secreto; sa y tatamo ni y jalilie gui secreto, güiya umapase jao gui publico.
					</seg>
					<seg id="b.MAT.6.7" type="verse">
						Yan manaetaejao chamo sumasangan un sinangan megae na biaje na taebale, taegüije y Gentiles; jinasoñija na ufanmajungog pot y megae sinanganñija.
					</seg>
					<seg id="b.MAT.6.8" type="verse">
						Chamiyo fumatitinas taegüije iya sija; sa y tatanmiyo jatungoja jafa innesesita antes qui ingagao güe.
					</seg>
					<seg id="b.MAT.6.9" type="verse">
						Lao an manmanaetae jamyo taegüine: Tatanmame na gaegue jao gui langet: umatuna y naanmo.
					</seg>
					<seg id="b.MAT.6.10" type="verse">
						Umamaela y raenomo, umafatinas y minalagomo jaftaemano gui langet taegüijija gui tano;
					</seg>
					<seg id="b.MAT.6.11" type="verse">
						Naejam pago nu y cada jaane na agonmame;
					</seg>
					<seg id="b.MAT.6.12" type="verse">
						Ya asiijam nu y dibenmame, taegüije yan inasisie y dumidibejam sija;
					</seg>
					<seg id="b.MAT.6.13" type="verse">
						Ya chamojam pumópolo na infanbasnag gui tentasion, lao nafanlibrejam nu y taelaye; sa iyomo y raeno, yan y ninasiña, yan y minalag para taejinecog na jaane; Amen.
					</seg>
					<seg id="b.MAT.6.14" type="verse">
						Sa yaguin inasie y umisagüe jamyo: maninasiija locue jamyo as tatanmiyo ni gaegue gui langet.
					</seg>
					<seg id="b.MAT.6.15" type="verse">
						Lao yaguin ti unasie ayo sija y umisagüe jamyo, ti infaninasie locue ni tatanmiyo nu y isaomiyo.
					</seg>
					<seg id="b.MAT.6.16" type="verse">
						N	6	16		26150	¶ Yaguin umayuyunatjao, munga taegüije y hipocrita nu y triste na mata, jaago y matañija, para ufanmatungo ni taotao sija na manayunat. Magajet jusangane jamyo, na esta guaja premioñija.
					</seg>
					<seg id="b.MAT.6.17" type="verse">
						Lao jago, yaguin umayunat jao, palalae y ilumo, ya unfagase y matamo;
					</seg>
					<seg id="b.MAT.6.18" type="verse">
						Para munga malilie nu y taotao sija na umayuyunat jao, lao si tatamoja ni y gaegue gui secreto; ya si tatamo, ni jalilie gui secreto, güiya uninapase gui publico.
					</seg>
					<seg id="b.MAT.6.19" type="verse">
						N	6	19		26180	¶ Chamiyo fannanaetnon güinaja para jamyo gui tano, mano nae y poliya yan y lamas uyinamag, yan y saque sija uyulang yan uchule;
					</seg>
					<seg id="b.MAT.6.20" type="verse">
						Lao fannaetnon güinaja para jamyo gui langet, mano nae ni y poliya ni y lamas ti uyinamag, ya ni y saque sija ti uyulang yan ti uchule.
					</seg>
					<seg id="b.MAT.6.21" type="verse">
						Sa manoja nae gaegue y güinajanmiyo, ayoja nae gaegue locue y corasonmiyo.
					</seg>
					<seg id="b.MAT.6.22" type="verse">
						Y candet y tataotao y atadog; yaguin y gasgas atadogmo, todo y tataotaomo ubula y manana.
					</seg>
					<seg id="b.MAT.6.23" type="verse">
						Lao yaguin y taelaye na atadogmo, todo y tataotaomo jomjom, Sa yaguin y manana ni y gaegue guiya jago jomjom, jafa na gosdangculo na jinemjom!
					</seg>
					<seg id="b.MAT.6.24" type="verse">
						N	6	24		26230	¶ Taya ni uno siña sumetbe dos amo; sa jachatlie y uno, ya jaguflie y otro; pat jadalalag y uno ya jadespresia y otro. Ti siña jamyo insetbe si Yuus yan y güinaja.
					</seg>
					<seg id="b.MAT.6.25" type="verse">
						Enao mina jusangane jamyo: Chamiyo fanmanjajaso pot y jaaninmiyo; jafa para incano, pat jafa para inguimen; ni pot para innaminagago y tataotaomiyo. Ada ti bale mas y linâlâmo qui y nengcano, yan y tataotaomo qui y magago?
					</seg>
					<seg id="b.MAT.6.26" type="verse">
						Atanja y pajaro gui langet; ti manmanananon, ni ti manmangongoco, ni ti manmanrecocoje jalom gui camalin; sa si tatamoja gui langet munafañochocho. Ada ti mangaebalotña jamyo qui sija?
					</seg>
					<seg id="b.MAT.6.27" type="verse">
						Ya jaye guiya jamyo, yaguin manjaso, siña jataluye y linecaña un codo?
					</seg>
					<seg id="b.MAT.6.28" type="verse">
						Ya jafa jamyo na manmanjajaso pot magago? Jasoja y lirio sija gui fangualuan, jaftaemano manlâlâñiñija; ti manmachochocho ya ti manmajijila.
					</seg>
					<seg id="b.MAT.6.29" type="verse">
						Lao jusangane jamyo, na si Salomon yan todo y minalagña, ti minagago parejo yan uno güine sija.
					</seg>
					<seg id="b.MAT.6.30" type="verse">
						Yanguin si Yuus janaminagago y chaguan gui fangualuan; sa pago gaegue, ya agupa machule ya mapolo gui jetno, ada ti mas jamyo inninaminagago, taotao jamyo na didide jinengguenmiyo?
					</seg>
					<seg id="b.MAT.6.31" type="verse">
						Enao mina, chamiyo jumajaso umalog: Jafajit tacano, pat jafajit taguimen, pat jafajit magaguta?
					</seg>
					<seg id="b.MAT.6.32" type="verse">
						Sa todo este sija na güinaja, jaaliligao y Gentiles; ya y tatanmiyo gui langet jatungoja na innesesita todo este sija na güinaja.
					</seg>
					<seg id="b.MAT.6.33" type="verse">
						Lao aligao fenena y raenon Yuus, yan y tininasña; ya despues todo este sija na güinaja infanmataluye.
					</seg>
					<seg id="b.MAT.6.34" type="verse">
						Chamiyo jumajaso y para agupa, sa y para agupa güiyaja güe ujaso. Basta para y cada y jaane y inalulaye.
					</seg>
				</div>
				<div id="b.MAT.7" type="chapter">
					<seg id="b.MAT.7.1" type="verse">
						CHAMIYO fanmanjusga para ti infanmajusga.
					</seg>
					<seg id="b.MAT.7.2" type="verse">
						Sa taemanoja yan manmajusga yan manmañogne jamyo, taegüijija locue infanmajusga; ya taemanoja y minedidamiyo, taegüijija locue infanmamediye.
					</seg>
					<seg id="b.MAT.7.3" type="verse">
						Sa jafa muna unlilie y migo gui atadog y chelumo, ya ti unjajaso y jayo gui atadogmo?
					</seg>
					<seg id="b.MAT.7.4" type="verse">
						Jafa taemano unalog nu y chelumo: Maela ya junajanao enao y migo gui atadogmo; ya enagüija y jayo gui atadogmo?
					</seg>
					<seg id="b.MAT.7.5" type="verse">
						Hipocrita! Najanao finenana y jayo gui atadogmo? ya ayo nae siña ungueflie yan para unnajanao y migo gui atadog y chelumo.
					</seg>
					<seg id="b.MAT.7.6" type="verse">
						N	7	6		26390	¶ Chamiyo numanae y galago nu y santos, ni inpelo y perlasmiyo gui menan y babue; sa no seaja ujagacha nu y patasñija ya ujabira sija ya infanyenabalag jamyo.
					</seg>
					<seg id="b.MAT.7.7" type="verse">
						N	7	7		26400	¶ Gagao ya infanmanae; aligao ya inseda; yajo ya infanmababaye.
					</seg>
					<seg id="b.MAT.7.8" type="verse">
						Sa jayeja y mangagao, uresibe; ya y manaligao, usoda; ya y manyajo, umababaye.
					</seg>
					<seg id="b.MAT.7.9" type="verse">
						Ya jayeja guiya jamyo, yaguin uguinagao nu y lajiña pan, ada unnae acho?
					</seg>
					<seg id="b.MAT.7.10" type="verse">
						Pat yaguin uguinagao un güijan, ada unnae un serpiente?
					</seg>
					<seg id="b.MAT.7.11" type="verse">
						Ombre manaelaye jamyo, intingo numae mauleg na ninae y famaguonmiyo; ada ti mas y tatanmiyo, ni y gaegue gui langet, unnae mauleg na güinaja todo ayo y gumagaogüe?
					</seg>
					<seg id="b.MAT.7.12" type="verse">
						Enao mina, jaftaemano y malagomiyo na y taotao ufatitinas nu jamyo, taegüijija infatitinas locue nu sija; sa este y lay yan y profeta sija.
					</seg>
					<seg id="b.MAT.7.13" type="verse">
						N	7	13		26460	¶ Jalom gui maiot na potta, sa y feda na potta ya micanpo y chalan nu y jumananaogüe y finalingo, ya megae sija y fumapoposgüe.
					</seg>
					<seg id="b.MAT.7.14" type="verse">
						Sa y maiot na potta ya dalalae na chalan y jumananaogüe y linâlâ, ya didide sija y sumosoda.
					</seg>
					<seg id="b.MAT.7.15" type="verse">
						N	7	15		26480	¶ Adaje jamyo nu y ti manmagajet na profeta, ni ufanmato guiya jamyo maninagagon quininilo, lao y sanjalomñija mangaegue lobo na mañaque.
					</seg>
					<seg id="b.MAT.7.16" type="verse">
						Injatingo pot y tinegchañija. Ada y taotao ufañule ubas guine y títucan jayo, pat igos guine y títucan chaguan?
					</seg>
					<seg id="b.MAT.7.17" type="verse">
						Taegüijija todo y mauleg na trongcon jayo, siempre mauleg tinegchaña; lao y taelaye na trongcon jayo, siempre taelaye tinegchaña.
					</seg>
					<seg id="b.MAT.7.18" type="verse">
						Ti siña y mauleg na trongcon jayo manogcha taelaye; ni y taelaye na trongcon jayo manogcha mauleg.
					</seg>
					<seg id="b.MAT.7.19" type="verse">
						Todo y trongcon jayo ni ti manogcha mauleg, umautut ya umayute gui guafe,
					</seg>
					<seg id="b.MAT.7.20" type="verse">
						Enao mina pot y tinegchañija, injatingo.
					</seg>
					<seg id="b.MAT.7.21" type="verse">
						N	7	21		26540	¶ Ti todo y umalog nu guajo: Señot! Señot! ujalom gui raenon langet; lao ayo y fumatinas y minalago y tatajo, ni y gaegue gui langet.
					</seg>
					<seg id="b.MAT.7.22" type="verse">
						Megae, güije na jaane, ualog nu guajo: Señot! Señot! ada ti inprofetisa pot y naanmo, yan innajanao y anite pot y naanmo, yan infatinas megae námanman na chocho pot y naanmo?
					</seg>
					<seg id="b.MAT.7.23" type="verse">
						Ya ayo nae jusangane sija, ni y magajet ti jutungo jamyo, fanjanao guiya guajo, jamyo manmamatitinas inechong.
					</seg>
					<seg id="b.MAT.7.24" type="verse">
						N	7	24		26570	¶ Enao mina jayeja y jumungog este sija y sinanganjo ya fumatinas, güiya parejo yan y méjnalom na taotao, na jafatinas y guimaña gui jilo acho;
					</seg>
					<seg id="b.MAT.7.25" type="verse">
						Ya utunog y ichan, yan ufanmato y sadog, yan ufanmanguaefe y manglo, ya ubinate ayo na guma ya ti upodong, sa mafatinas gui jilo acho.
					</seg>
					<seg id="b.MAT.7.26" type="verse">
						Lao jayeja y jumungog este sija y sinanganjo, ya ti fumatinas, güiya parejo yan y bábaba na taotao na jafatinas y guimaña gui jilo unae;
					</seg>
					<seg id="b.MAT.7.27" type="verse">
						Ya utunog y ichan yan ufanmato y sadog, yan ufanmanguaefe y manglo ya ubinate ayo na guma, ya upodong; ya gosdangculo y pinedongña.
					</seg>
					<seg id="b.MAT.7.28" type="verse">
						Ya susede, anae munjayan este sija jasangan si Jesus, ninafanmanman y linajyan taotao sija nu y doctrinaña.
					</seg>
					<seg id="b.MAT.7.29" type="verse">
						Sa jafanagüe sija, calang uno ni gaeninasiña, lao ti calang y escriba sija.
					</seg>
				</div>
				<div id="b.MAT.8" type="chapter">
					<seg id="b.MAT.8.1" type="verse">
						YA anae tumunog güe guinin y sabana, madalalag güe dangculo na linajyan taotao.
					</seg>
					<seg id="b.MAT.8.2" type="verse">
						Ya estagüe na mato un ategtog ya tinayuyut güe ilegña: Señot, yaguin malagojao, siña unnagasgas yo.
					</seg>
					<seg id="b.MAT.8.3" type="verse">
						Ya jaestira y canaeña ya japacha ya ilegña: malagoyo, gasgasjao! Ya enseguidas y ategtog gasgas.
					</seg>
					<seg id="b.MAT.8.4" type="verse">
						Ayo nae ilegña si Jesus: Adaje ya chamo fañangangane ni jaye; lao falag y pale ya unfanue nu jago, ya unchule y ninae ni manago si Moises para testimonioñija.
					</seg>
					<seg id="b.MAT.8.5" type="verse">
						N	8	5		26670	¶ Ya anae jumalom si Jesus guiya Capernaum, mato guiya güiya un senturion guinagao güe,
					</seg>
					<seg id="b.MAT.8.6" type="verse">
						Ya ilegña: Señot, y tentagojo gaegue guiyajame na umaason sa malango paralitico, ya gogosninachatsaga sa adit.
					</seg>
					<seg id="b.MAT.8.7" type="verse">
						Ya ilegña nui guiya: Bae jufato ya junajomlo.
					</seg>
					<seg id="b.MAT.8.8" type="verse">
						Lao senturion manope ya ilegña: Señot, ti siña na guajojao junafato gui papa atufjo, lao sanganja un palabra ya ujomlo y tentagojo.
					</seg>
					<seg id="b.MAT.8.9" type="verse">
						Sa guajo locue un taotao gui papa ninasiña, ya guaja sendalojo gui papa ninasiñajo; ya yaguin ilegco nu este na taotao: Janao, ya jumanao; yan ilegco ni otro: Maela, ya mamaela, yan ilegco ni tentagojo: Chogüe este, ya jachogüe.
					</seg>
					<seg id="b.MAT.8.10" type="verse">
						Ya anae jajungog si Jesus, ninamanman, ya ilegña nu y dumadalalag güe: Magajet jusangane jamyo, na tayayo nae mañoda ni este na dangculon jinenggue guiya Israel!
					</seg>
					<seg id="b.MAT.8.11" type="verse">
						Ya guajo sumangane jamyo, na ufanmato megae guine y sancatan, yan guine y sanlichan; ya ufanmatachong yan si Abraham yan si Ysaac yan si Jacob gui raenon langet;
					</seg>
					<seg id="b.MAT.8.12" type="verse">
						Lao y famaguon y raeno ufanmayute gui sumanjiyong gui jemjom; ya ayo nae uguaja cumasao yan checheg nifen.
					</seg>
					<seg id="b.MAT.8.13" type="verse">
						Entonses si Jesus ilegña nu y senturion: Janao, parejoja y unjonggue, umafatinas guiya jago; ya y tentagoña jumonlo güije na ora.
					</seg>
					<seg id="b.MAT.8.14" type="verse">
						N	8	14		26760	¶ Ya anae mato si Jesus gui guiman Pedro, jalie y suegran Pedro na umaason gui cama, sa guaja calenturaña.
					</seg>
					<seg id="b.MAT.8.15" type="verse">
						Ya japacha canaeña; ya pinelo ni calentura: ya cajulo ya jasetbe sija.
					</seg>
					<seg id="b.MAT.8.16" type="verse">
						Ya anae esta pupuenge, maconie güe megae na maninanite, ya janajanao guiya sija todo y anite pot y sinanganña, yan janafanjomlo todo y manmalango.
					</seg>
					<seg id="b.MAT.8.17" type="verse">
						Para umacumple y esta masangan pot y profeta Isaias, na ilegña: Güiya chumule y chetnotta yan cumacatga y pinitita.
					</seg>
					<seg id="b.MAT.8.18" type="verse">
						N	8	18		26800	¶ Ya anae jalie si Jesus y linajyan taotao gui oriyaña, manago na ufanmalag y otro banda y sadog.
					</seg>
					<seg id="b.MAT.8.19" type="verse">
						Ya mato un escriba ya ilegña nu güiya: Maestro, judalalag jao mano y malagomo guato.
					</seg>
					<seg id="b.MAT.8.20" type="verse">
						Ya si Jesus ilegña nu güiya: Y sora sija guaja liyangñija, ya y pajaro gui langet guaja chenchonñija: lao y Lajin taotao taya mano nae unaason y iluña.
					</seg>
					<seg id="b.MAT.8.21" type="verse">
						Ya otro uno gui disipuluña ilegña nu güiya: Señot, nae yo lisensia ya jujanao finena ya jujafot y tatajo.
					</seg>
					<seg id="b.MAT.8.22" type="verse">
						Ya si Jesus ilegña nu güiya: Dalalag yo; ya polo ya y manmatae ufanjinafot ni y mangaematae.
					</seg>
					<seg id="b.MAT.8.23" type="verse">
						N	8	23		26850	¶ Ya anae jumalom gui un sajyan, y disipuluña sija madalalag güe.
					</seg>
					<seg id="b.MAT.8.24" type="verse">
						Ya dangculo na pagyo mato gui tase ya y sajyan tinatampe nu y napo sija; ya güiya mamaegoja.
					</seg>
					<seg id="b.MAT.8.25" type="verse">
						Ya manmato guiya güiya y disipuluña ya mayajogüe ilegñija: Señot, nafanlibrejam sa manmalingojam!
					</seg>
					<seg id="b.MAT.8.26" type="verse">
						Güiya ilegña nu sija: Jafa na manmaañao jamyo, taotao na didide jinengguenmiyo? Ayo nae cajulo ya jachoma y manglo yan y tase, ya dangculo na minalinao guaja.
					</seg>
					<seg id="b.MAT.8.27" type="verse">
						Ya y taotao sija manmanman, ya ilegñija; jafa este na taotao na y manglo yan y tase maoosgueja güe?
					</seg>
					<seg id="b.MAT.8.28" type="verse">
						N	8	28		26900	¶ Ya anae mato gui otro banda gui tano y taotao Gadara sija, umasoda yan dos na gaemanganite na manguine y naftan, yan mangosnamaañao y jechurañija; ya taya siña malofan güije na chalan.
					</seg>
					<seg id="b.MAT.8.29" type="verse">
						Ya estagüe, na manaagang ilegñija: Para jafajam nu jago Lajin Yuus? Matojao güine para usapetjam antes di y tiempo?
					</seg>
					<seg id="b.MAT.8.30" type="verse">
						Ya chago guiya sija estaba un manada na gosmegae na babue mañochocho.
					</seg>
					<seg id="b.MAT.8.31" type="verse">
						Y anite sija matayuyutgüe ilegñija: Yaguin unyutejam juyong, najanaojam na fanmalag ayo y babue sija.
					</seg>
					<seg id="b.MAT.8.32" type="verse">
						Ya ilegña nu sija: Janao. Ya sija manjuyong ya, manmalag gui jalom y manadan babue; ya, estagüe, todo y babue manmalago papa gui un didog na lugat, asta y jalom tase, ya manmatae gui janom tase.
					</seg>
					<seg id="b.MAT.8.33" type="verse">
						Y munafañochocho y babue manmalago ya manmalag y siuda, ya jasangan todo y guaja, ya jafa susede yan y mangaemanganite.
					</seg>
					<seg id="b.MAT.8.34" type="verse">
						Ya, estagüe, todo y siuda manjanao para ufanasoda yan si Jesus, ya anae maliigüe, matayuyutgüe na ujanao gui tanoñija.
					</seg>
				</div>
				<div id="b.MAT.9" type="chapter">
					<seg id="b.MAT.9.1" type="verse">
						YA jumalom gui un batco, mapos güe, ya malag y otro banda ya mato gui suidaña.
					</seg>
					<seg id="b.MAT.9.2" type="verse">
						Ya, estagüe, sija na manmangongone güe un malango, umaason gui cama sa paralitico; ya anae jalie si Jesus y jinenggueñija, ilegña nu y paralitico: Angoco lajijo; y isaomo unmaasie.
					</seg>
					<seg id="b.MAT.9.3" type="verse">
						Ya estagüe sija palo escriba na ilegñija gui sanjalomñija: Este chumatfino contra si Yuus.
					</seg>
					<seg id="b.MAT.9.4" type="verse">
						Ya anae jatungo si Jesus y jinasoñija, ilegña: Jafa na manmanjajaso jamyo taelaye gui corasonmiyo?
					</seg>
					<seg id="b.MAT.9.5" type="verse">
						Sa jafa mas guse masangan: Y isaomo unmaasie: pat masangan: Cajulo ya unfamocat?
					</seg>
					<seg id="b.MAT.9.6" type="verse">
						Lao para intingoja na y Lajin taotao guaja ninasiñaña, gui jilo tano, para umaasie isao; (ayo nae ilegña nu y paralitico), Cajulo, chule y camamo ya unjanao para iyajamyo.
					</seg>
					<seg id="b.MAT.9.7" type="verse">
						Ayo nae cajulo ya mapos para iyasija.
					</seg>
					<seg id="b.MAT.9.8" type="verse">
						Ya anae malie nu y linajyan taotao, ninafanmanman, ya manamalag si Yuus, sa mannae nu ayo na ninasiña gui taotao sija.
					</seg>
					<seg id="b.MAT.9.9" type="verse">
						N	9	9		27050	¶ Ya anae malofan si Jesus güije, jalie un taotao na matatachong gui bancon y tributo, na y naanña si Mateo, ya ilegña nu güiya, Dalalagyo. Ya cajulo ya dinalalag güe.
					</seg>
					<seg id="b.MAT.9.10" type="verse">
						Ya susede anae estaba güe, matachong chumochocho gui jalom guma, estagüe, sija megae na publicano yan manisao, manmato ya mañija manmatachong gui lamasa yan si Jesus yan y disipuluña sija.
					</seg>
					<seg id="b.MAT.9.11" type="verse">
						Ya anae malie este nu y Fariseo sija, ilegñija nu y disipuluña: Sa jafa y maestronmiyo na mañisija mañocho yan y publicano yan y manisao?
					</seg>
					<seg id="b.MAT.9.12" type="verse">
						Lao anae jajungog ayo, ilegña: Y manaechetnot ti janesesita medico: lao y manmalango.
					</seg>
					<seg id="b.MAT.9.13" type="verse">
						Janao ya inquetungo jafa este: Minaase malagojo, ya ti inefrese; sa ti mato yo para juaagang y manunas, lao y manisao para ufanmañotsot.
					</seg>
					<seg id="b.MAT.9.14" type="verse">
						N	9	14		27100	¶ Ayo nae y disipulon Juan manmato guiya güiya ya ilegñija: Jafa jame yan y Fariseo sija na manayuyunat megae; ya y disipulumo ti manayuyunat?
					</seg>
					<seg id="b.MAT.9.15" type="verse">
						Ya ilegña si Jesus nu sija: Siña y mangachong y nobio, mantriste yaguin mañisijaja yan y nobio? Lao ufato y jaane, na y nobio umacone guiya sija, ya ayo nae ufanayunat.
					</seg>
					<seg id="b.MAT.9.16" type="verse">
						Taya ni un taotao lumimendanñaejon y nuebo na magago gui mamagagonñañajeon ni y bijo; sa ayo na lemenda usuja gui magago, ya y minatitegña sentaelaye.
					</seg>
					<seg id="b.MAT.9.17" type="verse">
						Ni umasajguane locue y nuebo na bino gui bijo na boteyan cuero sa y boteyan cuero umafag ya umachuda y bino, ya manmalingo y boteyan cuero; lao umasajguane y nuebo na bino gui nuebo na boteyan cuero, ya uchamaog y dos.
					</seg>
					<seg id="b.MAT.9.18" type="verse">
						N	9	18		27140	¶ Mientras jasangangane sija ni este, estagüe, un magas na mato ya inadoragüe ilegña: Y jagajo matae tiampmanja; lao nije ya maela ya unpolo y canaemo gui jiloña ya ulâlâ.
					</seg>
					<seg id="b.MAT.9.19" type="verse">
						Ya cajulo si Jesus ya dinalalag güe, yan y disipuluña locue.
					</seg>
					<seg id="b.MAT.9.20" type="verse">
						N	9	20		27160	¶ Ya, estagüe, un palaoan na malango nu y minilalag y jâgâ, esta dose años, mato gui tateña ya japacha y madoblan y magaguña;
					</seg>
					<seg id="b.MAT.9.21" type="verse">
						Sa ilegña gui sumanjalomña: Yaguin jupachaja y magaguña, jujomlo.
					</seg>
					<seg id="b.MAT.9.22" type="verse">
						Lao si Jesus jabiragüe ya anae malie güe ilegña: Jagajo, angoco, y jinengguemo unninajomlo. Ya y palaoan ninajomlo desde ayo na ora.
					</seg>
					<seg id="b.MAT.9.23" type="verse">
						Ya anae mato si Jesus gui guima ayo na magas, ya jalie y mandadandan nu y flauta yan y taotao sija manboruruca,
					</seg>
					<seg id="b.MAT.9.24" type="verse">
						Ylegña: Fañuja; sa y patgon palaoan ti mamatae, lao mamaego. Ya mabutleagüe.
					</seg>
					<seg id="b.MAT.9.25" type="verse">
						Lao y taotao sija anae mañuja, güiya mapos jalom, ya jamantiene canaeña; ya y patgon palaoan cajulo.
					</seg>
					<seg id="b.MAT.9.26" type="verse">
						Ya malofan este na fama todo güije na tano.
					</seg>
					<seg id="b.MAT.9.27" type="verse">
						N	9	27		27230	¶ Anae mafapos si Jesus güije, madalalag güe dos taotao na bachet na umaagang ilegñija: Gaease nu jame, jago, Lajin David.
					</seg>
					<seg id="b.MAT.9.28" type="verse">
						Ya anae mato guato gui jalom guma, manmato guiya güiya y dos bachet, ya si Jesus ilegña nu sija: Injenggue na guajo siña jufatinas este? Ya sija ilegñija: Junggan Señot.
					</seg>
					<seg id="b.MAT.9.29" type="verse">
						Ayo nae japacha y atadogñija ya ilegña: Parejoja y jinengguenmiyo umafatinas.
					</seg>
					<seg id="b.MAT.9.30" type="verse">
						Ya y atadogñija manmababa. Ya si Jesus jagosencatga ilegña. Adaje ya chamiyo munatutungo ni uno.
					</seg>
					<seg id="b.MAT.9.31" type="verse">
						Lao anae manmapos sija, manafamta y famaña todo güije na tano.
					</seg>
					<seg id="b.MAT.9.32" type="verse">
						N	9	32		27280	¶ Ya anae manmapos sija; estagüe, machule guiya güiya un taotao na udo, na gaeanite.
					</seg>
					<seg id="b.MAT.9.33" type="verse">
						Anae ninajanao y anite y udo cumuentos. Ya y linajyan taotao ninafanmanman ya ilegñija: Taya este nae malie guiya Israel.
					</seg>
					<seg id="b.MAT.9.34" type="verse">
						Lao y Fariseo sija ilegñija: Pot y ninasiña y prinsipen anite, janajanao y anite sija.
					</seg>
					<seg id="b.MAT.9.35" type="verse">
						Ya jalilicue si Jesus todo y siuda sija yan y sengsong, mamananagüe gui guima Yuusñija, ya jasesetmon y ebangelion y raeno, yan janafanmamagong todo y chetnot yan todo y pinite gui taotao sija.
					</seg>
					<seg id="b.MAT.9.36" type="verse">
						N	9	36		27320	¶ Anae jalie y linajyan taotao, ninamaase nu sija, sa manadingo ya manmachalapon calang y quinilo nu y taya pastotñija.
					</seg>
					<seg id="b.MAT.9.37" type="verse">
						Ayo nae ilegña nu y disipuluña: Magajet na y cosecha megae: lao y manfáfachocho didide.
					</seg>
					<seg id="b.MAT.9.38" type="verse">
						Tayuyut y Señot y cosecha ya utago y manfáfachocho gui cosechaña.
					</seg>
				</div>
				<div id="b.MAT.10" type="chapter">
					<seg id="b.MAT.10.1" type="verse">
						AYO nae jaagang y dose na disipuluña, ya janae ninasiñañija contra y manaplacha na espiritu, para ujayute juyong; yan unafanmagong todo y chetnot, yan todo y manpinite.
					</seg>
					<seg id="b.MAT.10.2" type="verse">
						Ya y naan y dose apostoles sija este sija: Y finenana, si Simon na mafanaan si Pedro, yan si Andres cheluña: si Santiago, lajin Sebedeo, yan si Juan cheluña;
					</seg>
					<seg id="b.MAT.10.3" type="verse">
						Si Felipe, yan si Bartolome; si Tomas, yan si Mateo y publicano; si Santiago, lajin Alfeo, yan si Lebeo, na y apiyiduña si Tadeo;
					</seg>
					<seg id="b.MAT.10.4" type="verse">
						Si Simon Selote, yan si Judas Iscariote, ni y umintrega güe locue.
					</seg>
					<seg id="b.MAT.10.5" type="verse">
						Este y dose sija mantinago as Jesus na ufanjanao ya maninencatga ilegña: Chamiyo fanmalag y chalan y Gentiles; yan y siuda y Samaritano sija chamiyo fanjajalom:
					</seg>
					<seg id="b.MAT.10.6" type="verse">
						Lao gosmauleg para ufanmalag y malingo na quinilo gui guima Israel.
					</seg>
					<seg id="b.MAT.10.7" type="verse">
						Anae manjanao jamyo, setmon ya alog: Y raenon langet mato jijot.
					</seg>
					<seg id="b.MAT.10.8" type="verse">
						Nafanjomlo y manmalango, nafan gasgas y manategtog, nafangajulo y manmatae, nafanjanao y anite sija: pot grasia na inresibe, fanmannae pot grasia.
					</seg>
					<seg id="b.MAT.10.9" type="verse">
						Chamiyo fannanaetnon oro ni salape ni coble gui betsanmiyo;
					</seg>
					<seg id="b.MAT.10.10" type="verse">
						Ni tengguang para y chalan, ni dos na magago ni sapatos, ni baston; sa y fafáchocho jamerese y nengcanoña.
					</seg>
					<seg id="b.MAT.10.11" type="verse">
						Yan todo na siuda, pat songsong na manjalom jamyo, guesaligao jaye mumerese, ya fañaga güije asta qui para infanjanao.
					</seg>
					<seg id="b.MAT.10.12" type="verse">
						Yaguin manjalom jamyo gui guima, saluda.
					</seg>
					<seg id="b.MAT.10.13" type="verse">
						Yaguin y guima jamerese, y pasmiyo usaga guiya güiya; lao yaguin ti jamerese, y pasmiyo utaloja guato guiya jamyo.
					</seg>
					<seg id="b.MAT.10.14" type="verse">
						Ya jayeja y ti rumesibe jamyo, yan ti jaecungog y sinanganmiyo, fanjanao güije na guma pat suida, ya insacude contra sija todo y petbos gui adengmiyo.
					</seg>
					<seg id="b.MAT.10.15" type="verse">
						Magajet jusangane jamyo: Y mas mauleg para y tano Sodoma yan Gomora gui jaanin sentensia, qui para ayo na siuda.
					</seg>
					<seg id="b.MAT.10.16" type="verse">
						N	10	16		27500	¶ Estagüe, na guajo jamyo tumago, calang quinilo gui entalo lobo sija; fanmalate calang y serpiente sija, yan y fanmanso calang y paluma sija.
					</seg>
					<seg id="b.MAT.10.17" type="verse">
						Adaje jamyo nu y taotao sija; sa infaninentrega gui inetnon ofisiat, ya infanmasaolag gui sinagogañija;
					</seg>
					<seg id="b.MAT.10.18" type="verse">
						Ya infanmacone guato gui menan magalaje yan ray pot y naanjo, para testimonio contra sija yan y Gentiles.
					</seg>
					<seg id="b.MAT.10.19" type="verse">
						Lao yaguin manmaentrega jamyo, chamiyo jumajaso jafa para insangan; so ayoja na ora infanmanae jafa para insangan.
					</seg>
					<seg id="b.MAT.10.20" type="verse">
						Sa ti jamyo infanguentos, lao y Espiritun y Tatanmiyo ni y cumuecuentos gui jalommiyo.
					</seg>
					<seg id="b.MAT.10.21" type="verse">
						Y cheloja uinentrega y cheluña para umapuno, ya y tata y lajiña: ya y famaguon ufangajulo contra tatañija, ujanamapuno.
					</seg>
					<seg id="b.MAT.10.22" type="verse">
						Ya todo infanchinatlie pot y naanjo; lao y sumigue asta y uttimo, güiya ucajulo gui langet.
					</seg>
					<seg id="b.MAT.10.23" type="verse">
						Lao yaguin manmapetsigue jamyo gui un suida, fanmalag y otro: sa magajet jusangane jamyo, na ti infanmunjayan manjanao todo gui siudan Israel, asta qui mato y Lajin taotao.
					</seg>
					<seg id="b.MAT.10.24" type="verse">
						Y disipulo, ti dangculoña qui y maestro, yan y tentago qui y amuña.
					</seg>
					<seg id="b.MAT.10.25" type="verse">
						Bastaja y disipulo yaguin parejoja y maestruña, ya y tentago yaguin parejoja y amuña. Sa yaguin y tata gui guima mafanaan Beetsebub, cuanto mas y familiana?
					</seg>
					<seg id="b.MAT.10.26" type="verse">
						Chamiyo fanmaañao; sa taya matatampe, para ti umalie: yan manaatog para ti umatungo.
					</seg>
					<seg id="b.MAT.10.27" type="verse">
						Todo sija y jusangane jamyo gui jemjom, sanganñaejon gui manana: ya todo sija y injingog gui talanga, sanganñaejon desde y jilo guma.
					</seg>
					<seg id="b.MAT.10.28" type="verse">
						Ya chamiyo fanmaañao ni upinino y tataotao; sa ti siña japuno y ante: lao fanmaañaoñao ni ayo y siña yumute y tataotao yan y ante guato guiya sasalaguan.
					</seg>
					<seg id="b.MAT.10.29" type="verse">
						Ada ti mabende dos gorrión na pájaro pot un coble? yan ni uno guiya sija upodong gui tano sin utungo si tatanmiyo.
					</seg>
					<seg id="b.MAT.10.30" type="verse">
						Y gaponulonmiyo locue esta todo manmatufong.
					</seg>
					<seg id="b.MAT.10.31" type="verse">
						Chamiyo fanmaañao; sa mas manbaliñaja jamyo qui y megae na pájaro.
					</seg>
					<seg id="b.MAT.10.32" type="verse">
						Jayeja y sumanganyo gui menan taotao, güajo locue jusangangüe gui menam y tatajo ni gaegue gui langet.
					</seg>
					<seg id="b.MAT.10.33" type="verse">
						Ya jayeja y pumuneyo gui menan taotao sija, guajo locue jupune güe gui menan y tatajo ni y gaegue gui langet.
					</seg>
					<seg id="b.MAT.10.34" type="verse">
						N	10	34		27680	¶ Chamiyo jumajaso na mato yo para jupolo pas gui tano: ti matoyo para jupolo pas, lao espada.
					</seg>
					<seg id="b.MAT.10.35" type="verse">
						Sa mato yo para jupolo inaguaguat y laje contra y tataña, ya y jaga contra y nanaña, ya y yetna contra y suegraña.
					</seg>
					<seg id="b.MAT.10.36" type="verse">
						Ya y enemigoñija mangaegueja guiya sija.
					</seg>
					<seg id="b.MAT.10.37" type="verse">
						Y gumaeya y tataña pat y nanaña mas qui guajo, ti ufanmerese nu guajo; ya y gumaeya y lajiña pat y jagaña mas qui guajo, ti ufanmerese nu guajo.
					</seg>
					<seg id="b.MAT.10.38" type="verse">
						Ya, y ti chumule y quiluusña ya udalalagyo, ti ufanmerese nu guajo.
					</seg>
					<seg id="b.MAT.10.39" type="verse">
						Y sumoda y linâlâña, ufinalingaeguan; ya y finalingaeguan ni y linâlâña pot y naanjo, güiya usoda.
					</seg>
					<seg id="b.MAT.10.40" type="verse">
						N	10	40		27740	¶ Y rumisibe jamyo, jaresibeja yo; ya y rumisibeyo, jaresibeja y tumagoyo.
					</seg>
					<seg id="b.MAT.10.41" type="verse">
						Y rumesibe un profeta pot y naan profeta, uresibe y premion profeta; ya y rumesibe y taotao tunas pot y naan y taotao tunas, uresibe y premion y taotao tunas.
					</seg>
					<seg id="b.MAT.10.42" type="verse">
						Ya masquesea jayeja y numae uno güine nu este sija y mandiquique, unoja bason janom ni y fresco, pot y naan y disipulo, magajet jusangane jamyo na ti ufalingo y premiuña.
					</seg>
				</div>
				<div id="b.MAT.11" type="chapter">
					<seg id="b.MAT.11.1" type="verse">
						YA anae munjayan jatago si Jesus y dose disipuluña, jumanao para ufamanagüe, yan usetmom gui siudañija.
					</seg>
					<seg id="b.MAT.11.2" type="verse">
						Anae jajungog si Juan, gui guima presuña, y finatinas Jesucristo; jatago. dos gui disipuluña,
					</seg>
					<seg id="b.MAT.11.3" type="verse">
						Ya ilegña: Jago ayo y para ufato pat infanmannanggajam otro?
					</seg>
					<seg id="b.MAT.11.4" type="verse">
						Ya manope si Jesus ilegña: Janao ya innatungo si Juan todo ni y liniimiyo yan y jiningogmiyo.
					</seg>
					<seg id="b.MAT.11.5" type="verse">
						Y bachet manmanlie, y mancojo manmamocat, y manategtog mangasgas, y mananga manmanjungog: y manmatae manafangajulo ya y mamoble manmasangane ni y evangelio.
					</seg>
					<seg id="b.MAT.11.6" type="verse">
						Ya dichoso y ti sumasoda lugat para umatompo guiya guajo.
					</seg>
					<seg id="b.MAT.11.7" type="verse">
						N	11	7		27830	¶ Anae manmapos sija, jatutujon si Jesus sumangan si Juan gui linajyan taotao. Jafa injanagüe jamyo para inlie gui desierto? un trongcon piao na ninamayeyengyong ni y manglo?
					</seg>
					<seg id="b.MAT.11.8" type="verse">
						Pat, jafa injanagüe jamyo para inlie? un taotao na minagagon fino na magago? Estagüe, sija y manminagagon fino na magago, mangaegue gui guima y ray sija.
					</seg>
					<seg id="b.MAT.11.9" type="verse">
						Lao pot jafa injanagüe jamyo? Para inlie un profeta? Junggan, jusangane jamyo, mas qui y profeta.
					</seg>
					<seg id="b.MAT.11.10" type="verse">
						Sa este yuje y munjayan matugue: Estagüe na junajanao y taotao y tinagojo gui menan matamo, para ufamauleg y chalanmo gui menamo.
					</seg>
					<seg id="b.MAT.11.11" type="verse">
						Magajet jusangane jamyo, na ti ucajulo gui entalo y manmafañañago gui famalaoan, uno mas dangculo qui si Juan Bautista; lao y mas diquique gui raenon langet mas dangculo qui güiya.
					</seg>
					<seg id="b.MAT.11.12" type="verse">
						Ya desde y jaanin Juan Bautista asta pago, y raenon langet gaeninasiña; ya y manmatatnga sija uamot.
					</seg>
					<seg id="b.MAT.11.13" type="verse">
						Sa todo y profeta sija, yan y lay, japrofetisa asta si Juan.
					</seg>
					<seg id="b.MAT.11.14" type="verse">
						An manmalago jamyo inresibe; güiya si Ilias ni y umamaela.
					</seg>
					<seg id="b.MAT.11.15" type="verse">
						Y gaetalanga para unfanjungog, güiya ujungog.
					</seg>
					<seg id="b.MAT.11.16" type="verse">
						N	11	16		27920	¶ Lao jaye nae juacompara este na rasa? Manparejo yan y famaguon ni manmatatachong gui plasa ya jaagang y mangachongñija,
					</seg>
					<seg id="b.MAT.11.17" type="verse">
						Ya ilegñija: Indandane jamyo flauta, ya ti manbaela jamyo, manuugong jamyo lao ti manatanges jamyo.
					</seg>
					<seg id="b.MAT.11.18" type="verse">
						Sa mato si Juan ya ti chumocho ni gunimen, ya ilegñija: Gaeanite güe.
					</seg>
					<seg id="b.MAT.11.19" type="verse">
						Ya mato y Lajin taotao ya chumocho yan gumimen, ya ilegñija: Estagüe un taotao na gachumocho, yan gagumimem, amigon y publicano sija yan y manisao; lao y tiningo manacabales ni y finatinasña.
					</seg>
					<seg id="b.MAT.11.20" type="verse">
						N	11	20		27960	¶ Ayo nae jatutujon lumalalatde y siuda sija nae guinin jafatinas sumenmegae na namanman Sa ti manmanjonggue, ilegña:
					</seg>
					<seg id="b.MAT.11.21" type="verse">
						Ayjao, Corasin! Ayjao, Betsaida! sa yaguin iya Tiro yan Sidon nae mafatinas ayo y mannamanman ni y mafatinas guiya jamyo, esta jagas manmañotsot gui silisio yan apo.
					</seg>
					<seg id="b.MAT.11.22" type="verse">
						Lao guajo sumangane jamyo, na mas songunon Tiro yan Sidon qui para jamyo gui jaanin y sentensia.
					</seg>
					<seg id="b.MAT.11.23" type="verse">
						Ya jago, Capernaum, ni y jagas manataquito jao asta y langet; unmayute jao papa sasalaguan; sa yaguin iya Sodoma nae mojon mafatinas todo ayo y mannamanman ni jagas mafatinas guiya jago, mangagaegueja mojon asta pago na jaane.
					</seg>
					<seg id="b.MAT.11.24" type="verse">
						Lao guajo sumangane jamyo; na y mas songunon tano Sodoma, qui para jago gui jaanin y sentensia. 
					</seg>
					<seg id="b.MAT.11.25" type="verse">
						N	11	25		28010	¶ Ayo na tiempo nae, manope si Jesus ilegña: Grasias junaejao, Tata, Señot y langet yan y tano, sa unnafanatog estesija gui manmalate yan manmejnalom, ya unfanue y famaguon.
					</seg>
					<seg id="b.MAT.11.26" type="verse">
						Taegüenaoja Tata: sa taegüenao y mauleg gui liniimo.
					</seg>
					<seg id="b.MAT.11.27" type="verse">
						Todo y güinaja jaentrega yo si Tata; ya taya tumungo y Lajiña na si Tataja: ni taya tumungo, si Tata na y lajiñaja, ya ayoja y lajiña malagoña unafanungo.
					</seg>
					<seg id="b.MAT.11.28" type="verse">
						N	11	28		28040	¶ Maela guiya guajo todo y manyayas, yan y menoson, ya guajo junafandescansa.
					</seg>
					<seg id="b.MAT.11.29" type="verse">
						Polo y yugojo gui jilomiyo, ya infaneyag guiya guajo, sa guajo manso yan umitde gui corasonjo; ya infanmañoda descanso para y antinmiyo.
					</seg>
					<seg id="b.MAT.11.30" type="verse">
						Sa y yugojo mañana, ya y catgaco ñajlalang.
					</seg>
				</div>
				<div id="b.MAT.12" type="chapter">
					<seg id="b.MAT.12.1" type="verse">
						AYO na tiempo nae jumajanao si Jesus un sabalo na jaane gui entalo mais ya y disipuluña manñalang, ya jatutujon manmañule ni espiga ya jacano.
					</seg>
					<seg id="b.MAT.12.2" type="verse">
						Ya anae jalie y Fariseo sija, ilegñija: Estagüe y disipulumo na jafatitinas y ti mauleg para umafatinas gui sabalo na jaane.
					</seg>
					<seg id="b.MAT.12.3" type="verse">
						Ya güiya ilegña nu sija: Ada ti untaetae, jafa finatinasña si David, anae ñalang yan y mangachogña?
					</seg>
					<seg id="b.MAT.12.4" type="verse">
						Jaftaemano jumalom gui guimayuus, ya jacano y pan proposision sija, na ti cabales güiya ucano, ni y mangachongña; lao para y mamaleja?
					</seg>
					<seg id="b.MAT.12.5" type="verse">
						Pat, ada ti untaetae gui lay, na y jaanin y sabado, gui templo y mamale sija japrofana y sabado, ya taya isaoñija?
					</seg>
					<seg id="b.MAT.12.6" type="verse">
						Guajo sumangane jamyo, uno mas dangculo qui y templo gaegue güine.
					</seg>
					<seg id="b.MAT.12.7" type="verse">
						Lao yaguin intingo jafa este ilelegña, Minaase malagojo, ti inefrese, ti insangan mojon contra y manaeisao.
					</seg>
					<seg id="b.MAT.12.8" type="verse">
						Sa y Señot y sabado y Lajin taotao.
					</seg>
					<seg id="b.MAT.12.9" type="verse">
						N	12	9		28150	¶ Ya anae jumanao güije malag y gumayusñija;
					</seg>
					<seg id="b.MAT.12.10" type="verse">
						Ya estagüe un taotao na majlog y canaeña; ya mafaesen ilegñija: Ada mauleg para jita na infanamte gui sabado? para umafaaela güe.
					</seg>
					<seg id="b.MAT.12.11" type="verse">
						Ya güiya ilegna: Jafa taotao guaja gui entalo miyo yaguin guaja un quinilo na podong gui joyo, gui jaanin sabalo, ada ti uestira y canaeña ya jochule?
					</seg>
					<seg id="b.MAT.12.12" type="verse">
						Ada ti mas baliña un taotao qui un quinilo? Pot este, cabales na umafatinas mauleg gui jaanin sabado.
					</seg>
					<seg id="b.MAT.12.13" type="verse">
						Ayo nae ilegña ni y ayo na taotao: Juto y canaemo; ya jajuto ya finamauleg talo parejo yan y otro.
					</seg>
					<seg id="b.MAT.12.14" type="verse">
						N	12	14		28200	¶ Ayo nae y Fariseo sija manjanao, ya manafaesen entre sija contra güiya para umapuno güe.
					</seg>
					<seg id="b.MAT.12.15" type="verse">
						Lao anae jatungo ai Jesus, mapos güije; ya madalalag güe linajyan taotao, ya janafanjomlo todosija.
					</seg>
					<seg id="b.MAT.12.16" type="verse">
						Ya güiya guefmanencatga, na chañija munamatutungo güe.
					</seg>
					<seg id="b.MAT.12.17" type="verse">
						Para umacumple y esta munjayan masangan pot y profeta Isaias, ilegña:
					</seg>
					<seg id="b.MAT.12.18" type="verse">
						Estagüiya y tentagojo ni y juayig, y güinaeyaco ni y janamagof y antijo: na jupoluye ni y Espiritujo gui jiloña, ya jasangane Gentiles y juisio.
					</seg>
					<seg id="b.MAT.12.19" type="verse">
						Ti upotfia, ni uagang; ya taya ni uno ujiningog y inagangña gui chalan.
					</seg>
					<seg id="b.MAT.12.20" type="verse">
						Ti umayulang y piao ni mayamag ni umapuno y mechan dangis ni y aasa asta qui machule y juisio para y guinana.
					</seg>
					<seg id="b.MAT.12.21" type="verse">
						Ya pot y naanña, manmannanangga y Gentiles.
					</seg>
					<seg id="b.MAT.12.22" type="verse">
						N	12	22		28280	¶ Ya machuliegüe guato un inanite, na bachet yan udo, ya janajomlo; ayo nae cumuentos y udo yan manlie.
					</seg>
					<seg id="b.MAT.12.23" type="verse">
						Ya todo y taotao sija ninafanmanman, ya ilegñija: Ada ti este yuje y lajin David?
					</seg>
					<seg id="b.MAT.12.24" type="verse">
						Lao y Fariseo sija jajungog ya ilegñija: Este ti uyute juyong y anite, yaguin ti pot Beetsebub, magas y anite sija.
					</seg>
					<seg id="b.MAT.12.25" type="verse">
						Ya si Jesus, anae jatungo y jinasoñija, ilegña: Todo y raeno umadibide contra güiyaja uyulang; ya cada guma, pat siuda, umadibide contra güiyaja, ti usaga.
					</seg>
					<seg id="b.MAT.12.26" type="verse">
						Yaguin si Satanas jayute juyong si Satanas, güiya umadibide contra güiyaja, ya jaftaemano y raenoña sumaga?
					</seg>
					<seg id="b.MAT.12.27" type="verse">
						Yanguin guajo pot si Beetsebub juyuyute juyong y anite sija; pot jaye y famaguonmiyo, fanyinite sija juyong? Pot ayo, sija ufanjuesmiyo.
					</seg>
					<seg id="b.MAT.12.28" type="verse">
						Yanguin pot y Espiritun Yuus, juyute juyong y anite sija, magajet na esta mato guiya jamyo y raenon Yuus.
					</seg>
					<seg id="b.MAT.12.29" type="verse">
						Sajafa? Jaftaemano siña un taotao jumalom gui guima y matatnga na taotao ya uyulang todo y güinajaña, yanguin ti jagode finenana y matatnga? Ayo nae siña jayulang y guimaña.
					</seg>
					<seg id="b.MAT.12.30" type="verse">
						Y ti jumajame, contrariujo güe; ya y ti rumecoje güe guiya guajo, güiya umachalapon.
					</seg>
					<seg id="b.MAT.12.31" type="verse">
						N	12	31		28370	¶ Pot enao na jusangane jamyo: Todo isao yan y chatfino contra si Yuus, umasie y taotao sija; lao y chatfino contra y Espiritu, ti umaasie y taotao.
					</seg>
					<seg id="b.MAT.12.32" type="verse">
						Ya jayeja y cumuentos contra y Lajin taotao, umaasie; lao jayeja y cumuentos contra y Espiritu Santo, ti umaasie, ni este na tiempo, ni y ayo na mamamaela.
					</seg>
					<seg id="b.MAT.12.33" type="verse">
						Fatinas mauleg na trongcon jayo, yan y tinegchaña mauleg; pat fatinas taelaye na trongcon jayo, yan taelaye y tinegchaña; sa pot y tinegchaña, y jayo esta matungo.
					</seg>
					<seg id="b.MAT.12.34" type="verse">
						O rasan culebla! jafa taemano jamyo na manaelaye siña manguentos mauleg, lo sa gui minegae y guaja gui corason, sinasangan y pachot.
					</seg>
					<seg id="b.MAT.12.35" type="verse">
						Y mauleg na taotao, nu y mauleg na güinaja gui corasonña, mauleg chinileleña; lao y taelaye na taotao, nu y taelaye na güinaja gui corasonña, taelaye chinileleña.
					</seg>
					<seg id="b.MAT.12.36" type="verse">
						Lao guajo sumangane jamyo, na todo y finijo na taesetbe ya jasasangan y taotao sija, janesesita ufanmannae cuenta gui jaanin y sentensia.
					</seg>
					<seg id="b.MAT.12.37" type="verse">
						Sa pot y finomo na unmanatunas jao, yan pot y finomo na unmasentensia jao.
					</seg>
					<seg id="b.MAT.12.38" type="verse">
						N	12	38		28440	¶ Ayo nae manmanope y escriba yan y Fariseo sija ilegñija: Maestro manmalagojam na inlie un señatmo.
					</seg>
					<seg id="b.MAT.12.39" type="verse">
						Ya güiya manope ilegña nu sija: y generasion manaelaye yan manábale manmanaliligao y señat, lao taya señat ufanmanae, na y señat Jonas profeta.
					</seg>
					<seg id="b.MAT.12.40" type="verse">
						Sa taegüenaoja si Jonas sumaga tres na jaane yan tres na puenge gui jalom y tiyan y bayena, ayo locue mina y Lajin taotao, usaga tres na jaane yan tres na puenge gui jalom corason y tano.
					</seg>
					<seg id="b.MAT.12.41" type="verse">
						Y taotao Ninibe ufangajulo gui juisio yan este na generasion, ya ufanmasentensia, sa sija manmañotsot ni y setmon Jonas; ya estagüeja, uno güine na lugat na mas dangculo qui si Jonas.
					</seg>
					<seg id="b.MAT.12.42" type="verse">
						Y raena gui sancatan ucajulo gui juisio yan este na generasion ya ufanmasentensia, sa mato guine y uttimon tano, para uecungog y tiningo Salomon, ya estagüeja uno güine na lugat na mas dangculo qui si Salomon.
					</seg>
					<seg id="b.MAT.12.43" type="verse">
						Yanguin y áplacha na espiritu jumanao gui taotao, mamomocat gui anglo na lugat, ya jaaliligao nae udescansa, lao ti mañoda.
					</seg>
					<seg id="b.MAT.12.44" type="verse">
						Ayo nae ilegña: Jutalo guato para y iyajame ni anae guine ayoyo. Ya anae mato guato, jasoda taesinajguan, binale yan maadotna.
					</seg>
					<seg id="b.MAT.12.45" type="verse">
						Ayo nae mapos, ya mangone talo gachongña siete na espiritu na mas taelaye qui güiya, ya manjalom ya mañaga güije; ya mas taelaye uttimoña yuje na taotao qui y finenaña. Taegüineja locue ujumuyong este na generasion y manaelaye.
					</seg>
					<seg id="b.MAT.12.46" type="verse">
						N	12	46		28520	¶ Ya anae estaba güe cumuecuentos yan y taotao sija; estagüe, si nanaña, yan y mañeluña mangaegue gui sumanjiyong, na manmalago na umacuentuse güe.
					</seg>
					<seg id="b.MAT.12.47" type="verse">
						Ya ilegña uno: Estagüe, si nanamo, yan y mañelumo gui sumanjiyong, na manmalago na umacuentuse jao.
					</seg>
					<seg id="b.MAT.12.48" type="verse">
						Ya güiya jaope ayo y sumangan este, ya ilegña: Jaye nanajo yan jaye mañelujo?
					</seg>
					<seg id="b.MAT.12.49" type="verse">
						Ya jajuto y canaeña gui disipuluña, ya ilegña: Estagüe, y nanajo yan y mañelujo.
					</seg>
					<seg id="b.MAT.12.50" type="verse">
						Sa todo ayo y fumatinas y minalago y Tatajo ni y gaegue gui langet, este güiya chelujo laje, yan chelujo palaoan, yan nanajo.
					</seg>
				</div>
				<div id="b.MAT.13" type="chapter">
					<seg id="b.MAT.13.1" type="verse">
						AYO na jaane, jinanaoña si Jesus gui guima, matachong gui oriyan tase.
					</seg>
					<seg id="b.MAT.13.2" type="verse">
						Ya mato guiya güiya dangculo na linajyan taotao; ya jumalom güe gui un batco, ya matachong; ya todo y linajyan taotao manmatachong gui oriyan unae.
					</seg>
					<seg id="b.MAT.13.3" type="verse">
						Ya jacuentuse sija megae na acomparasion, ilegña: Estagüe y tátanom na jumuyong para ufananom.
					</seg>
					<seg id="b.MAT.13.4" type="verse">
						Ya anae manananom, palo gui semiya manpodong gui oriyan chalan, ya manmato y pájaro sija ya macano.
					</seg>
					<seg id="b.MAT.13.5" type="verse">
						Palo gui semiya manpodong gui jilo acho na lugat, na ti megae odaña; ya doco ti apmam, sa ti tadong papa gui eda.
					</seg>
					<seg id="b.MAT.13.6" type="verse">
						Lao anae manina y atdao, mansinenggue sa taejale, ya ninamalayo.
					</seg>
					<seg id="b.MAT.13.7" type="verse">
						Ya palo mamodong gui entalo títuca sija ya mandoco y títuca ya chiniguet.
					</seg>
					<seg id="b.MAT.13.8" type="verse">
						Ya palo manpodong gui mauleg na oda, ya manmanogcha; y uno siento, y otro sesenta, y otro treinta.
					</seg>
					<seg id="b.MAT.13.9" type="verse">
						Y gaetalanga para ufanjungog, güiya ujungog.
					</seg>
					<seg id="b.MAT.13.10" type="verse">
						Ayo nae manmato y disipuluña sija ya ilegñija: Jafajao na cumuecuentuse sija pot acomparasion sija?
					</seg>
					<seg id="b.MAT.13.11" type="verse">
						Ya güiya manope ilegña. Sa esta manmanae jamyo, para intingo y misterion y raenon langet, lao sija ti ufanmanae.
					</seg>
					<seg id="b.MAT.13.12" type="verse">
						Sa jayeja y guaja, umanae para uguaja mas; lao ayo y taya iyoña, achog uguaja y iyoña, umachule.
					</seg>
					<seg id="b.MAT.13.13" type="verse">
						Enaomina jucuentuse sija pot acomparasion; sa y manmanaatan, ya ti manmanlie, ya manecungog, ya ti manmanjujungog, ni ujatungo.
					</seg>
					<seg id="b.MAT.13.14" type="verse">
						Y ya sija nae umacumple y sinangan Isaias ni ilegña: Anae manmanjujungog, ujungog ya ti utungo; ya anae manmanaatan, ufanmanlie, ya ti ujasiente.
					</seg>
					<seg id="b.MAT.13.15" type="verse">
						Sa y corasonñija este na taotao sija manmacat, ya y talangañija mapot manmanjungog, ya y atadogñija jajujuchom; para chañija fanmanlilie ni atadogñija, yan ufanmanjungog ni talangañija, ya ujatungo ni corasonñija, ya ujatolaeca sija, ya guajo junajomlo sija.
					</seg>
					<seg id="b.MAT.13.16" type="verse">
						Lao mandichoso y atadogmiyo, sa manmanlie, yan y talanganmiyo sa manmanjungog.
					</seg>
					<seg id="b.MAT.13.17" type="verse">
						Sa magajet jusangane jamyo, na megae na profeta, yan manunas na taotao jagasja manmalago na ujalie y liniinmiyo, ya ti jalie; yan ujajungog y jiningogmiyo, ya ti jajungog.
					</seg>
					<seg id="b.MAT.13.18" type="verse">
						N	13	18		28740	¶ Ecungog jamyo y acomparision y tátanom.
					</seg>
					<seg id="b.MAT.13.19" type="verse">
						Jayeja y umecungog y sinangan y raeno, ya ti jatungo, mato y Taelaye ya janajanao y esta matanme gui corasonña. Este yuje semiya ni y pedong gui oriyan chalan.
					</seg>
					<seg id="b.MAT.13.20" type="verse">
						Ya ayo y matanme gui jilo acho na lugat, este yuje y jumungog y sinangan, ya jaresibe ni y minagofña.
					</seg>
					<seg id="b.MAT.13.21" type="verse">
						Lao taya jale guiya güiya, ya gaegue un ratoja; sa anae mato y triniste yan minamajlao pot causan di y sinangan, ti apmam matompo gui isao.
					</seg>
					<seg id="b.MAT.13.22" type="verse">
						Ya ayo y matanme gui entalo títuca sija; este yuje y jumungog y sinangan; lao y inadajiña ni y tano, yan dinague ni güinaja, jañucot y sinangan ya sumaga sin tinegchaña.
					</seg>
					<seg id="b.MAT.13.23" type="verse">
						Lao ayo y matanme gui mauleg na oda; este yuje y jumungog y sinangan ya jatungo, ya manogcha locue; ya y tinegchaña y uno siento, ya y otro sesenta, ya y otro treinta.
					</seg>
					<seg id="b.MAT.13.24" type="verse">
						N	13	24		28800	¶ Otro acomparasion jasangane sija ilegña: Y raenon langet parejoja yan un taotao ni manananom gui fangualuanña, mauleg na semiya.
					</seg>
					<seg id="b.MAT.13.25" type="verse">
						Ya y tiempo nae manmamaego y taotao sija, mato y enemigo ya jatanme y taelaye na chaguan gui entalo y trigo, ya mapos.
					</seg>
					<seg id="b.MAT.13.26" type="verse">
						Ya anae mandoco y trigo ya manmanogcha, y taelaye na chaguan mandoco locue.
					</seg>
					<seg id="b.MAT.13.27" type="verse">
						Ya manmato y tentago y tatan familia ya ilegñija nu güiya: Señot, ada ti mauleg na semiya tinanommo gui fangualuanmo? Jafa mina guaja taelaye na chaguan?
					</seg>
					<seg id="b.MAT.13.28" type="verse">
						Ylegña nu sija: Un enemigo fumatinas este. Ya y tentagoña ilegñija nu güiya: Malagojao ya infanjanao ya inchile?
					</seg>
					<seg id="b.MAT.13.29" type="verse">
						Ylegña: Munga, sa no sea yaguin inchile y taelaye na chaguan, innabineog locue y trigo.
					</seg>
					<seg id="b.MAT.13.30" type="verse">
						Polo ya ufandaña mandoco sija na dos asta y quineco; an mato y tiempon quineco, bae jualog ni para ufanmangoco: Chile finena y taelaye na chaguan, ya inguede famanojo para umasonggue; ya y trigo polo gui jalom y camalinjo.
					</seg>
					<seg id="b.MAT.13.31" type="verse">
						N	13	31		28870	¶ Otro acomparasion sinangane sija ilegña: Y raenon langet parejoja yan y pepitas y mostasa, ni jachule un taotao ya jatanme gui fangualuanña.
					</seg>
					<seg id="b.MAT.13.32" type="verse">
						Magajet na güiya mas diquique gui todo y semiya sija; lao anae esta mandoco, güiya mas dangculo gui manmagogulae, ya mamatrongconjayo, ya manmato sija y pájaron y aire, ya manmamatinas y chenchon gui ramasña.
					</seg>
					<seg id="b.MAT.13.33" type="verse">
						N	13	33		28890	¶ Otro acomparasion sinangane sija ilegña: Y raenon langet, parejoja yan y libadura, ni y un palaoan jachule ya janana gui tres medidan arina, asta qui todo manbolacho.
					</seg>
					<seg id="b.MAT.13.34" type="verse">
						Todo estesija jasangan si Jesus pot acomparasion gui linajyan taotao; ya taya jasangane sija sin acomparasion.
					</seg>
					<seg id="b.MAT.13.35" type="verse">
						Para umacumple y munjayan masangan pot y profeta na ilegña: Jubaba y pachotto pot acomparasion: ya jusangan güinaja sija ni manafanatog desde y plinantan y tano.
					</seg>
					<seg id="b.MAT.13.36" type="verse">
						Ayo nae jadingo y linajyan taotao ya mapos, ya jumalon gui guima; ya manmato guiya güiya y disipuluña sija, ya ilegñija: Naclaruyejam ni y acomparasion y taelaye na chaguan gui fangualuan.
					</seg>
					<seg id="b.MAT.13.37" type="verse">
						Ya manope sija ilegña: Ayo y mananom mauleg na semiya y Lajin taotao yuje.
					</seg>
					<seg id="b.MAT.13.38" type="verse">
						Y fangualuan, y tano; y manmauleg na semiya, y famaguon y raeno, ya y taelaye na chaguan y famaguon y Maligno.
					</seg>
					<seg id="b.MAT.13.39" type="verse">
						Y enemigo, ni y tumanme, y anitegüe; ya y quineco, y jinecog y siglo; ya y para ufanmangone, y angjet sija.
					</seg>
					<seg id="b.MAT.13.40" type="verse">
						Sa taegüenao machule y taelaye na chaguan ya masonggue gui guafe, taegüijija locue y jinecog y siglo.
					</seg>
					<seg id="b.MAT.13.41" type="verse">
						Ya utago y Lajin taotao y angjetña sija; ya urecoje todo ayo sija y fumatitinas y tinempo, yan y fumatitinas y tinaelaye;
					</seg>
					<seg id="b.MAT.13.42" type="verse">
						Ya uyute gui jetnon guafe; ya ayo nae uguaja tumanges, yan chegcheg nifen.
					</seg>
					<seg id="b.MAT.13.43" type="verse">
						Ayo nae y manunas, ufanmanina calang y atdao, gui raenon y Tatanñija. Y gaetalanga para ufanjungog, güiya ujungog.
					</seg>
					<seg id="b.MAT.13.44" type="verse">
						N	13	44		29000	¶ Y raenon langet locue, parejoja yan un senguaguan na güinaja ni y mananana gui un fangualuan, ya un taotao, anae jasoda, janana, ya mapos yan pot y minagofña jabende todo y iyoña ya jafajan ayo na fangualuan.
					</seg>
					<seg id="b.MAT.13.45" type="verse">
						N	13	45		29010	¶ Y raenon langet parejoja locue yan un taotao ni manbebende, na manaliligao bonito na petlas:
					</seg>
					<seg id="b.MAT.13.46" type="verse">
						Ya anae mañoda un petlas na senguaguan, mapos ya jabende todo y güinajaña ya jafajan ayo.
					</seg>
					<seg id="b.MAT.13.47" type="verse">
						N	13	47		29030	¶ Y raenon langet parejoja locue, yan un lagua ni y mayute guato gui tase, ya mangone todo clase:
					</seg>
					<seg id="b.MAT.13.48" type="verse">
						Ya anae esta bula, majala guato gui oriyan unae; ya manmatachong, ya majoca y manmauleg ya masajguane gui sajguanñija, ya y manaelaye mayute juyong.
					</seg>
					<seg id="b.MAT.13.49" type="verse">
						Taegüinija locue y jinecog y siglo: ufato y angiet sija ya ujanafanjanao y manaelaye gui entalo y manunas;
					</seg>
					<seg id="b.MAT.13.50" type="verse">
						Ya ujayute gui jetnon guafe; ya ayo nae uguaja güije tumanges, yan chegcheg nifen.
					</seg>
					<seg id="b.MAT.13.51" type="verse">
						Ayo nae si Jesus ilegña nu sija: Intingo todo estesija? Sija ilegñija nu guiya: Junggan.
					</seg>
					<seg id="b.MAT.13.52" type="verse">
						Ya güiya ilegña nu sija: Pot este todo escriba ni mafatinas disipulo gui raenon langet, parejoja yan y tatan un familia, ni y jachuchule gui güinajaña bijo sija, yan nuebo sija.
					</seg>
					<seg id="b.MAT.13.53" type="verse">
						N	13	53		29090	¶ Ya anae janafonjayan si Jesus todo este sija na acomparasion, mapos güije.
					</seg>
					<seg id="b.MAT.13.54" type="verse">
						Ya anae mato gui tanoña, mamanagüe gui guimayuusñija, ya sija ninafanmanman, ya ilegñija: Guine mano nae jumuyong este na tiningoña, ya este sija mandangculo na ninasiña?
					</seg>
					<seg id="b.MAT.13.55" type="verse">
						Ada ti güiya este y lajin y catpintero? Ada si nanaña ti mafanaan si Maria? yan y mañeluña, ti sija si Santiago, si José, si Simon, yan si Judas?
					</seg>
					<seg id="b.MAT.13.56" type="verse">
						Ya ada ti manjijita yan y mañeluña palaoan? Guine mano nae uguaja este na taotao todo estesija? Ya guaja guiya güiya disgusto. 
					</seg>
					<seg id="b.MAT.13.57" type="verse">
						Lao si Jesus ilegña nu sija: Y profeta taya onraña, gui tanoña yan y guimaña; lao gaeonraña gui otro lugat.
					</seg>
					<seg id="b.MAT.13.58" type="verse">
						Ya ti jafatinas güije megae na mannamanman, sa taya jinengguenñija.
					</seg>
				</div>
				<div id="b.MAT.14" type="chapter">
					<seg id="b.MAT.14.1" type="verse">
						AYO na tiempo si Herodes y tetrarca jajungog y faman Jesus;
					</seg>
					<seg id="b.MAT.14.2" type="verse">
						Ya ilegña nu y tentagoña sija: Este si Juan Bautista: güiya cajulo gui entalo y manmatae, enao mina mandangculo na mannamanman jafatitinas guiya güiya.
					</seg>
					<seg id="b.MAT.14.3" type="verse">
						N	14	3		29170	¶ Sa si Herodes esta jacone si Juan, ya jagode, ya japolo gui calaboso, pot si Herodias, asaguan Felipe y cheluña.
					</seg>
					<seg id="b.MAT.14.4" type="verse">
						Sa si Juan ilegña nu güiya: Ti tunas na un guaja jao nu este na palaoan.
					</seg>
					<seg id="b.MAT.14.5" type="verse">
						Ya anae malago na upinino güe, maañao ni y linajyan taotao; sa pineloñija na si Juan profeta güe.
					</seg>
					<seg id="b.MAT.14.6" type="verse">
						Ya anae mato y jaanin y mafañagon Herodes, y jagan Herodias bumaela gui talo, ya ninamagof si Herodes,
					</seg>
					<seg id="b.MAT.14.7" type="verse">
						Ya pot este japromete ya manjula na uninae todo y guinagaoña.
					</seg>
					<seg id="b.MAT.14.8" type="verse">
						Ya güiya guinin umatungo finena an nanaña, ya ilegña: Naeyo güine gui un plato ni y ilon Juan Bautista.
					</seg>
					<seg id="b.MAT.14.9" type="verse">
						Ayo nae y ray ninatriste; lao pot causa y juramentoña yan y mangachongña na mangaegue gui lamasa, manago na umanae.
					</seg>
					<seg id="b.MAT.14.10" type="verse">
						Ya, manago na umautot y ilon Juan gui calaboso.
					</seg>
					<seg id="b.MAT.14.11" type="verse">
						Ya machule guato y ilo gui un plato, ya manae y patgon palaoan, ya güiya chumule para si nanaña.
					</seg>
					<seg id="b.MAT.14.12" type="verse">
						Ya y disipuluña sija, manmato ya machule y tataotaoña, ya majafot, ya manmapos, ya masangane si Jesus.
					</seg>
					<seg id="b.MAT.14.13" type="verse">
						N	14	13		29270	¶ Ya anae jajungog este si Jesus, mapos güije gui un batco para y desierto na lugat na sumajnge: ya anae majungog ni y linajyan taotao sija, madalalague güe, manmamocatja desde siuda sija.
					</seg>
					<seg id="b.MAT.14.14" type="verse">
						Ya jumanao si Jesus, ya jalie y dangculo na linajyan taotao: ya ninamaase ni ayo sija, ya janafanjomlo y manmalango sija.
					</seg>
					<seg id="b.MAT.14.15" type="verse">
						N	14	15		29290	¶ Ya anae estaba pupnenge güije na jaane, manmato guiya güiya y disipuluña sija ya ilegñija; Este na lugat desierto ya y tiempo esta ufalofan; tago y linajyan taotao ya ufanjanao, ya ufanmalag y sengsong sija, ya ufanmamajan nañija.
					</seg>
					<seg id="b.MAT.14.16" type="verse">
						Lao si Jesus ilegña nu sija: Taya nesesida na sija ufanjanao: jamyo innae nañija.
					</seg>
					<seg id="b.MAT.14.17" type="verse">
						Sija ilegñija nu güiya: Taya güine guaja na sincoja na pan, ya dos na güijan.
					</seg>
					<seg id="b.MAT.14.18" type="verse">
						Güiya ilegña: Chulieyofan güine mague.
					</seg>
					<seg id="b.MAT.14.19" type="verse">
						Ya jatago y linajyan taotao na ufanmatachong gui jilo chaguan, jachule y sinco na pan yan dos na güijan ya jaatan julo y langet, ya jabendise: ya jaipe y pan ya janae y disipulo sija, ya y disipulo janae y linajyan taotao.
					</seg>
					<seg id="b.MAT.14.20" type="verse">
						Ya mañocho todos, ya manjaspog; ya anae majoca y sebblan pedaso sija na maipe, bula dose na canastra.
					</seg>
					<seg id="b.MAT.14.21" type="verse">
						Ya y mañocho sija, sinco mit na lalaje, ti matufong y famalaoan yan y famaguon.
					</seg>
					<seg id="b.MAT.14.22" type="verse">
						N	14	22		29360	¶ Enseguidas si Jesus janafanjalom y disipuluña sija gui un batco, ya manjanao manmofona, manmalag y otro bandan sadog, y tiempo nae güiya janafanjanao y linajyan taotao.
					</seg>
					<seg id="b.MAT.14.23" type="verse">
						Ya anae munjayan jadespide y linajyan taotao, cajulo gui un ogso na sumajnge, ya manaetae. Ya estaba gui puenge, ya sumasaga güigüiyaja namaesa.
					</seg>
					<seg id="b.MAT.14.24" type="verse">
						Lao y batco pago estaba gui talo gui tase, pinapada ni napo, sa y manglo contra.
					</seg>
					<seg id="b.MAT.14.25" type="verse">
						Ya y mina cuatro na guatdia gui puenge, si Jesus jumanao para iyasija mamomocat gui jilo tase.
					</seg>
					<seg id="b.MAT.14.26" type="verse">
						Ya anae malie ni disipuluña sija na mamomocat gui jilo tase, ninafañatsaga, ya ilegñija: Fafañagüe este; ya managang ni y minaañaoñija.
					</seg>
					<seg id="b.MAT.14.27" type="verse">
						Enseguidas si Jesus cumuentos, ilegña nu sija: Angoco jamyo; guajoyo; chamiyo fanmaaañao.
					</seg>
					<seg id="b.MAT.14.28" type="verse">
						Ayo nae manope si Pedro ilegña: Señot, yaguin jago, tago yo ya jufalag iyajago gui jilo janom.
					</seg>
					<seg id="b.MAT.14.29" type="verse">
						Güiya ilegña: Maela. Ya tumunog si Pedro gui batco, ya mamocat gui jilo janom para uguaguato gui as Jesus.
					</seg>
					<seg id="b.MAT.14.30" type="verse">
						Lao anae jalie na dangculo na manglo, ninamaañao; ya anae jatutujon dimafondo, jaagang, ilegña: Señot, nalibreyo.
					</seg>
					<seg id="b.MAT.14.31" type="verse">
						Ya enseguidas si Jesus jajuto mona y canaeña, ya guiniut güe, ya ilegña nu güiya: Taotao na didide jinengguemo! Sa jafa ti unjonggue?
					</seg>
					<seg id="b.MAT.14.32" type="verse">
						Ya anae manjalom julo gui batco, y manglo quieto.
					</seg>
					<seg id="b.MAT.14.33" type="verse">
						Ayo nae y mangaegue gui batco, maadora güe ilegñija: Magajet na jago Lajin Yuus.
					</seg>
					<seg id="b.MAT.14.34" type="verse">
						N	14	34		29480	¶ Ya anae manmalofan gui tase, manmato gui tano Genesaret.
					</seg>
					<seg id="b.MAT.14.35" type="verse">
						Ya y taotao ayo na lugat anae matungo güe, manmanago y oriyan todo ayo na tano, na umacone guato todo y manmalango.
					</seg>
					<seg id="b.MAT.14.36" type="verse">
						Ya magagao güe na upolo na umapacha y madobbla y magaguña; ya todo y pumacha güe, guefjomlo sija.
					</seg>
				</div>
				<div id="b.MAT.15" type="chapter">
					<seg id="b.MAT.15.1" type="verse">
						AYO nae manmato gui as Jesus escriba yan Fariseo sija, guiya Jerusalem, ya ilegñija:
					</seg>
					<seg id="b.MAT.15.2" type="verse">
						Jafa disipulomo na ti jaosgue y tradision y manbijo? sa ti jafagagase y canaeñija anae mañocho pan?
					</seg>
					<seg id="b.MAT.15.3" type="verse">
						Ya güiya jaope sija ilegña: Jafa locue jamyo na ti inesgue y tinago Yuus pot tradisionmiyo?
					</seg>
					<seg id="b.MAT.15.4" type="verse">
						Sa si Yuus manago, ilegña: Onra si tatamo, yan si nanamo; ya y mumatdise si tataña, pat si nanaña, magajet na umatae.
					</seg>
					<seg id="b.MAT.15.5" type="verse">
						Lao jamyo ilegmiyo: Jayeja y umalog ni tataña, pat si nanaña: Y ninae para si Yuus, ayo na probechonmiyo guiya guajo;
					</seg>
					<seg id="b.MAT.15.6" type="verse">
						Ya ti guaelaye na ujaonra si tataña. Enaomina innataelaye y Sinangan Yuus pot y tradisionmiyo.
					</seg>
					<seg id="b.MAT.15.7" type="verse">
						Hipocritas! Cabales y sinangan nu jamyo as Isaias anae ilegña:
					</seg>
					<seg id="b.MAT.15.8" type="verse">
						Este na taotao sija, nu y labiosñija jaonrayo; lao y corasonñija chago guiya guajo.
					</seg>
					<seg id="b.MAT.15.9" type="verse">
						Lao taesetbe y inadodorayo, manmamananagüe y finanagüenñija ni y sinangan taotao.
					</seg>
					<seg id="b.MAT.15.10" type="verse">
						N	15	10		29600	¶ Ya jaagang y linajyan taotao, ya ilegña nu sija: Ecungog ya intingo.
					</seg>
					<seg id="b.MAT.15.11" type="verse">
						Ti y jumajalom gui pachot, muna natataelaye y taotao; na ayo y jumujuyong gui pachot, ayo muna natataelaye y taotao.
					</seg>
					<seg id="b.MAT.15.12" type="verse">
						Ayo nae manmato y disipuluña sija, ya ilegnija nu güiya: Untungo na y Fariseo sija ninafandisgustao anae jajungog este na sinangan?
					</seg>
					<seg id="b.MAT.15.13" type="verse">
						Lao güiya jaope sija ilegña: Todo tinanom ni y ti jatanom y Tatajo na gaegue gui langet, umajajleg.
					</seg>
					<seg id="b.MAT.15.14" type="verse">
						Polo sija: y bachet ya uguia y bachet; yaguin y bachet uguia y bachet, sija na dos uchapodongja gui joyo.
					</seg>
					<seg id="b.MAT.15.15" type="verse">
						Ya manope si Pedro, ilegña: Sanganejam nu este na acomparasion.
					</seg>
					<seg id="b.MAT.15.16" type="verse">
						Ya si Jesus ilegña: Ada locue trabia jamyo ti intitingoja?
					</seg>
					<seg id="b.MAT.15.17" type="verse">
						Ti intingo na todo y jumalom gui pachot, jumajanao para y tiyan, ya mayuyute gui lugat umatog.
					</seg>
					<seg id="b.MAT.15.18" type="verse">
						Lao todo y jumuyong gui pachot, estesija guine y corason, ya estesija muna natataelaye y taotao.
					</seg>
					<seg id="b.MAT.15.19" type="verse">
						Sa gui corason nae manjujuyong y taelaye na jinaso, manpegno taotao, adulterio, inabale, saque, ti manmagajet na testimonio, chatfino contra si Yuus.
					</seg>
					<seg id="b.MAT.15.20" type="verse">
						Estesija muna fanataelaye y taotao; lao y chumocho yan y ti mafagase canaeña, ti ninatataelaye y taotao.
					</seg>
					<seg id="b.MAT.15.21" type="verse">
						Ya jumanao si Jesus güije, malag y oriyan Tiro yan Sidon.
					</seg>
					<seg id="b.MAT.15.22" type="verse">
						Ya estagüe un palaoan, taotao Cananea, na jumanao gui ayo sija na oriya, ya umaagang, ilegña: Señot, Lajin David, gaemaase nu guajo; y jagajo ninachatsaga fefman ni anite.
					</seg>
					<seg id="b.MAT.15.23" type="verse">
						Lao güiya ti jaope sinangan: Ayo nae manmato y disipuluña sija, ya magagao güe ilegñija: Tago güe ya ujanao, sa esta jame jaagang.
					</seg>
					<seg id="b.MAT.15.24" type="verse">
						Ya güiya jaope ilegña: Ti guajo matago na y manmalingo na quinilo gui guima Israel.
					</seg>
					<seg id="b.MAT.15.25" type="verse">
						Ayo nae y palaoan mato, ya jaadoro güe, ilegña: Señot, ayudayo.
					</seg>
					<seg id="b.MAT.15.26" type="verse">
						Ya manope güi ilegña: Ti mauleg na tachule y pan y famaguon ya tayute y galago sija.
					</seg>
					<seg id="b.MAT.15.27" type="verse">
						Ya y palaoan manope: Magajet Señot; lao y galago sija, mañochochoja ni andesmorona ni mamopodong gui lamasan y amuñijo.
					</seg>
					<seg id="b.MAT.15.28" type="verse">
						Ayo nae manope si Jesus, ilegña: Palaoan! dangculo jinengguemo: umafatinas guiya jago jafa y malagomo. Ya jomlo y jagaña desde ayo na ora.
					</seg>
					<seg id="b.MAT.15.29" type="verse">
						Ya si Jesus mapos güije, ya mato jijot gui tasen Galilea: ya cajulo gui jilo un finabeca, ya matachong güije.
					</seg>
					<seg id="b.MAT.15.30" type="verse">
						Ya manmato guiya güiya linajyan taotao, na guaja guiya sija cojo, bachet, udo, mangco, yan palo sija megae na manmalango, ya manmapolo gui adeng Jesus; ya janafanjomlo.
					</seg>
					<seg id="b.MAT.15.31" type="verse">
						Pot este mina y linajyan taotao ninafanmanman, anae jalie na y udo manguentos, ya y mangco manjomlo, ya y cojo manmamocat, ya y bachet manmanlie; ya ninamaonra si Yuus Israel.
					</seg>
					<seg id="b.MAT.15.32" type="verse">
						Ya si Jesus jaagang y disipuluña sija, ilegña: Janamaaseyo y linajyan taotao, sa esta tres na jaane na manjame, ya taya nañija: ya mungayo munafanjanao sin ufañocho, sa no seaja ufanlalango gui chalan.
					</seg>
					<seg id="b.MAT.15.33" type="verse">
						Ayo nae y disipuluña sija ilegñija nu güiya: Amano nae uguaja megae na pan güine gui desierto para utanafanjaspog este y dangculo na linajyan taotao.
					</seg>
					<seg id="b.MAT.15.34" type="verse">
						Si Jesus ilegña nu sija: Cuanto na pan guajata? Ya sija ilegñija: Siete, yan didide güijan diquique.
					</seg>
					<seg id="b.MAT.15.35" type="verse">
						Ya jatago y linajyan taotao na ufanmatachong gui jilo oda.
					</seg>
					<seg id="b.MAT.15.36" type="verse">
						Ya jachule y siete na pan yan y güijan sija, ya janae grasias, ya jaipe, ya janae y disipuluña sija, ya y disipuluña janae y linajyan taotao.
					</seg>
					<seg id="b.MAT.15.37" type="verse">
						Ya mañocho todos, ya manjaspog; ya anae majoca y pedaso sija na maipe ni y sebbla; bula siete na canastra.
					</seg>
					<seg id="b.MAT.15.38" type="verse">
						Ya y mañocho sija, cuatro mit, ti matufong y famalaoan yan y famaguon.
					</seg>
					<seg id="b.MAT.15.39" type="verse">
						Ya anae jadespide y linajyan taotao, cajulo gui un batco, ya mato gui origan Magdala.
					</seg>
				</div>
				<div id="b.MAT.16" type="chapter">
					<seg id="b.MAT.16.1" type="verse">
						YA manmato y Fariseo yan y Saduseo sija, ya matienta güe, magagagao na ufanfinanue un señat gui langet.
					</seg>
					<seg id="b.MAT.16.2" type="verse">
						Lao güiya jaope ilegña nu sija: Yanguin esta pupnenge y jaane, ilegmiyo: Mauleg na tiempo pago, sa y langet agaga.
					</seg>
					<seg id="b.MAT.16.3" type="verse">
						Ya y egaan: Pago uguaja pinagyo, sa managaga y langet ya didide na mapagajes. Jamyo tumungo jumusga y matan y langet; lao y señat y tiempo sija ti innasiña.
					</seg>
					<seg id="b.MAT.16.4" type="verse">
						Y taelaye yan adulterio na rasa jagueguefaliligao un señat, lao taya ufanmanae atgun señat, na y señat Jonas profeta. Ya jadingo sija, ya mapos.
					</seg>
					<seg id="b.MAT.16.5" type="verse">
						Ya anae manmato gui otro bandan jagoi y disipuluña sija jajaso na manmalefa ya ti manmañule pan.
					</seg>
					<seg id="b.MAT.16.6" type="verse">
						Ya si Jesus ilegña nu sija: Atan, ya inadaje jamyo ni y lebaduran y Fariseo yan y Saduseo sija.
					</seg>
					<seg id="b.MAT.16.7" type="verse">
						Ya sija manmanjaso gui sanjalomñija, ilegñija: Buente pot y ti manmañulejam pan.
					</seg>
					<seg id="b.MAT.16.8" type="verse">
						Ya jatungo si Jesus, ilegña nu sija: Jafa jinasonmimiyo gui sanjalommiyo, taotao na didide jinengguenmiyo, pot y ti manmañule jamyo pan?
					</seg>
					<seg id="b.MAT.16.9" type="verse">
						Ada ti intitingo, ni ti injajaso y sinco na pan, gui sinco mit, ya cuanto na canastra injeca.
					</seg>
					<seg id="b.MAT.16.10" type="verse">
						Ni y siete na pan gui cuatro mit, ya cuanto na canastra injeca?
					</seg>
					<seg id="b.MAT.16.11" type="verse">
						Jafa este na ti intingo, na ti pot y pan na jusangane jamyo? Lao inadaje jamyo ni y lebaduran y Fariseo yan y Saduseo sija.
					</seg>
					<seg id="b.MAT.16.12" type="verse">
						Ayo nae jatungo na ti mansinangane sija na ujaadaje sija ni y lebaduran pan; lao y finanagüen y Fariseo yan y Saduseo sija.
					</seg>
					<seg id="b.MAT.16.13" type="verse">
						N	16	13		30020	¶ Ya anae mato si Jesus gui Sesarean Filipe, jafaesen y disipuluña sija ilegña: Jaye ilegñiñija y taotao sija nu y Lajin taotao?
					</seg>
					<seg id="b.MAT.16.14" type="verse">
						Ya sija ilegñija: Guaja umalog na jago si Juan Bautista; ya guaja umalog, si Elias; ya guaja umalog, si Jeremias, pat uno gui profeta sija.
					</seg>
					<seg id="b.MAT.16.15" type="verse">
						Güiya ilegña nu sija: Ya jamyo, jaye ilegmimiyo nu guajo?
					</seg>
					<seg id="b.MAT.16.16" type="verse">
						Manope si Simon Pedro ilegña: Jago si Cristojao, y Lajin Yuus ni y lalâlâ.
					</seg>
					<seg id="b.MAT.16.17" type="verse">
						Ayo nae inepe as Jesus ilegña: Dichosojao, Simon, lajin Jonas; sa ti jufanuejao sensen ni jâgâ, na y Tatajo ni y gaegue gui langet.
					</seg>
					<seg id="b.MAT.16.18" type="verse">
						Ya guajo locue sumanganejao, na jago si Pedro; ya y jilo este na acho, jufatinas y iglesiamo; ya y pettan sasalaguan taeninasiña contra guiya.
					</seg>
					<seg id="b.MAT.16.19" type="verse">
						Ya junaejao ni y yaben y raenon langet; ya todoja y ungode gui tano, umagodeja locue gui langet; ya todoja y unpula gui tano, umapula locue gui langet.
					</seg>
					<seg id="b.MAT.16.20" type="verse">
						Ayo nae jatago y disipuluña sija, na chañija fanmañangangane ni jaye na güiya si Jesus y Cristo.
					</seg>
					<seg id="b.MAT.16.21" type="verse">
						N	16	21		30100	¶ Desde ayo na tiempo jatutujon si Jesus dumeclaraye y disipuluña sija, na guaja nesesidaña na ujanao para Jerusalem, ya upadese megae sija gui manbijo, yan y prinsipen y mamale sija, yan y escriba sija, ya umapuno, ya umanacajulo gui mina tres na jaane.
					</seg>
					<seg id="b.MAT.16.22" type="verse">
						Ya si Pedro, quinene güe ya tinitujon güe rineprende, ilegña: Señot, maase nu jago: este ti usiña jago.
					</seg>
					<seg id="b.MAT.16.23" type="verse">
						Ayo nae jabiragüe, ya ilegña as Pedro: Suja gui menajo, Satanas: jago un tropero para guajo; sa ti untungo y güinaja Yuus, na y güinajan taotaoja sija.
					</seg>
					<seg id="b.MAT.16.24" type="verse">
						N	16	24		30130	¶ Ayo nae si Jesus, ilegña ni y disipuloña sija: Yanguin jaye malago dumalalag yo, polo ya upune namaesagüe, ya uchule y quiluusña ya udalalag yo.
					</seg>
					<seg id="b.MAT.16.25" type="verse">
						Sa jayeja y malago munalibre y linâlâña, ufinalingaeguan; ya jayeja y finalingaeguan ni y linâlâña pot guajo, güiya usoda.
					</seg>
					<seg id="b.MAT.16.26" type="verse">
						Sa jafa probechoña y taotao, yanguin jagana todo y tano, ya y linâlâña malingo? Pat jafa na apas ufannae y taotao pot y linâlâña.
					</seg>
					<seg id="b.MAT.16.27" type="verse">
						Sa y Lajin taotao, ufato gui minalog y Tataña yan y angjetna sija; ya ayo nae uapase cada uno taemano y chechoña.
					</seg>
					<seg id="b.MAT.16.28" type="verse">
						Magajet jusangane jamyo: na guaja palo gui mangaegue güine, na ti ujachague finatae, asta qui jalie y Lajin taotao na mato gui raenoña.
					</seg>
				</div>
				<div id="b.MAT.17" type="chapter">
					<seg id="b.MAT.17.1" type="verse">
						DESPUES di y saes na jaane, si Jesus jacone si Pedro, yan si Santiago, yan si Juan cheluña, ya jacone julo gui un taquilo na finabeca, na sumajnge.
					</seg>
					<seg id="b.MAT.17.2" type="verse">
						Ya jaaggo y jechuraña gui menanñija; ya y mataña manina calang y atdao; ya y magaguña apaca calang y manana.
					</seg>
					<seg id="b.MAT.17.3" type="verse">
						Ya estagüe, na manmato güiya sija si Moises yan si Elias, na manguecuentos yan güiya.
					</seg>
					<seg id="b.MAT.17.4" type="verse">
						Ya manope si Pedro, ilegña as Jesus: Señot, mauleg na mangaeguejit güine: yaguin malagojao, bae jufatinas güine tres na tabetnaculo; para jago y uno, para si Moises y uno, yan para si Elias y uno.
					</seg>
					<seg id="b.MAT.17.5" type="verse">
						Anae cumuecuentos güe, estagüe, un malag na mapagajes jananujong gui jiloñija, ya, estagüe, un inagang gui mapagajes na ilegña; Estagüiya y Lajijo na maguflie, na guefyajo: ecungog güe.
					</seg>
					<seg id="b.MAT.17.6" type="verse">
						Ya anae jajungog este y disipulo sija, manpodong gui jilo matañija ya mangosmaañao.
					</seg>
					<seg id="b.MAT.17.7" type="verse">
						Ayo nae si Jesus mato ya manpinacha, ilegña: Fangajulo ya chamiyo fanmaaañao.
					</seg>
					<seg id="b.MAT.17.8" type="verse">
						Ya anae jajatsa y atadogñija, taya jalie na si Jesusja.
					</seg>
					<seg id="b.MAT.17.9" type="verse">
						Ya anae manunog papa guine y finabeca, si Jesus mantinago ya ilegña: Chamiyo fanmañangangane ni jaye ni liniimiyo, asta qui y Lajin taotao esta cajulo gui entalo manmatae.
					</seg>
					<seg id="b.MAT.17.10" type="verse">
						Ayo nae y disipuluña sija mafaesen güe ya ilegñija: Jafa nae na ilegñija y escriba sija na si Elias ufato finena?
					</seg>
					<seg id="b.MAT.17.11" type="verse">
						Ya inepe as Jesus, ilegña: Magajet na si Elias ufato finena, ya ujananalo todo y güinaja.
					</seg>
					<seg id="b.MAT.17.12" type="verse">
						Lao guajo sumangane jamyo, na si Elias esta mato, ya ti matungogüe: lao mafatinas guiya güiya todo y malagoñija. Taegüenaoja locue y Lajin taotao upadese nu sija.
					</seg>
					<seg id="b.MAT.17.13" type="verse">
						Ayo nae y disipulo sija jatungo na mansinangane sija as Juan Bautista.
					</seg>
					<seg id="b.MAT.17.14" type="verse">
						N	17	14		30310	¶ Ya anae manmato sija gui linajyan taotao, mato guiya güiya un taotao na dinimumuye güe ya ilegña:
					</seg>
					<seg id="b.MAT.17.15" type="verse">
						Señot, gaease ni lajijo; sa malango baba, ya gogosjapadese; sa megae nae podong gui guafe, yan megae nae podong gui janom.
					</seg>
					<seg id="b.MAT.17.16" type="verse">
						Ya guinin juchulie guato y disipulumo, lao tisiña manajomio.
					</seg>
					<seg id="b.MAT.17.17" type="verse">
						Ya manope si Jesus, ilegña: O generasion na ti manjonggue yan manchatpayon! asta ngaean nae utafanjijitaja? asta ngaean nae jususungonja jamyo? Chulie yo fan mague.
					</seg>
					<seg id="b.MAT.17.18" type="verse">
						Ya jalalatde si Jesus y anite, ya mapos gui malango, ya y patgon jomlo desde ayo na ora.
					</seg>
					<seg id="b.MAT.17.19" type="verse">
						Ayo nae manmato y disipulo sija gui as Jesus, ya ilegñija: Jafajam mina ti siña inyite juyong?
					</seg>
					<seg id="b.MAT.17.20" type="verse">
						Si Jesus ilegña nu sija: Pot diquique na jinengguenmiyo: sa magajet jusangane jamyo, na yanguin mangaejinenggue jamyo, calang y pepitas mostasa, injaalog ni este na jalom tano: Janao güine; ya ujanao, ya taya ti siña para jamyo.
					</seg>
					<seg id="b.MAT.17.21" type="verse">
						(Lao este na classe ti jumanao juyong, yaguin ti y minauleg y tinayuyut.)
					</seg>
					<seg id="b.MAT.17.22" type="verse">
						N	17	22		30390	¶ Ya anae manmamocat guiya Galilea, ilegña si Jesus nu sija: Y Lajin taotao umaentrega gui canae y taotao sija;
					</seg>
					<seg id="b.MAT.17.23" type="verse">
						Ya umapuno; lao y mina tres na jaane, ucajulo. Ya sija ninafangostriste.
					</seg>
					<seg id="b.MAT.17.24" type="verse">
						N	17	24		30410	¶ Ya anae manmato guiya Capernaum, manmato gui as Pedro ayosija y manmangongobbla y medio siclo, y tributo, ya ilegñija: Ada ti manapapase y maestronmiyo y medio siclo y tributo?
					</seg>
					<seg id="b.MAT.17.25" type="verse">
						Güiya ilegña: Junggan. Ya anae jumalom güe gui jalom guma, si Jesus, cuenentuse güe antes, ilegña: Jafa jinasosomo Simon? Y ray y tano sija, jaye jacocobbla tributo pat senso? y famaguonñija, pat y taotaojuyong?
					</seg>
					<seg id="b.MAT.17.26" type="verse">
						Ya anae ilegña, Y taotaojuyong; si Jesus ilegña nu güiya: Ayo nae y famaguon manlibre.
					</seg>
					<seg id="b.MAT.17.27" type="verse">
						Lao para mungajit fumatinas y tinempo para sija, Janao falag y tase, ya unyute y jagüet, ya y finenana na güijan na mato, cone; ya an unbaba y pachotña, unsoda y un siclo; chule este ya nae para guajo yan para jago.
					</seg>
				</div>
				<div id="b.MAT.18" type="chapter">
					<seg id="b.MAT.18.1" type="verse">
						AYO na tiempo, manmato y disipulo sija gui as Jesus, ya ilegñija: Jaye mas dangculo gui raenon langet?
					</seg>
					<seg id="b.MAT.18.2" type="verse">
						Ya jaagang si Jesus un patgon, ya japolo gui entaloñija,
					</seg>
					<seg id="b.MAT.18.3" type="verse">
						Ya ilegña: Magajet jusangane jamyo, yaguin ti inbira jamyo, ya ti infanjuyong calang, y diquique na famaguon, sen ti infanjalom gui raenon langet.
					</seg>
					<seg id="b.MAT.18.4" type="verse">
						Ya jayeja y umumitde calang este na patgon, este uguefdangculo gui raenon langet.
					</seg>
					<seg id="b.MAT.18.5" type="verse">
						Ya jayeja y rumesibe un patgon, parejo yan este, pot y naanjo, jaresibeja yo locue.
					</seg>
					<seg id="b.MAT.18.6" type="verse">
						Lao jayeja y munamatompo uno güine gui estesija mandiquique ni y jumonggue yo, mas mauleg umagode gui agagaña y dangculo na molinon acho, ya umayute gui anae tadodong y tase.
					</seg>
					<seg id="b.MAT.18.7" type="verse">
						N	18	7		30510	¶ Ayay y tano pot y tinempo sija! sa nesesita na ufato y tinempo sija, lao, ayay ayo na taotao, y uminafato y tinempo.
					</seg>
					<seg id="b.MAT.18.8" type="verse">
						N	18	8		30520	¶ Enao mina yaguin y canaemo, pat y adengmo, unninaquepodongjao, utut ya unnajanao guiya jago: sa maulegña na unqueyaojao, pat mangcojao, ya unjalom gui linâlâmo, qui uguaja dos canaemo, yan dos adengmo, ya unmapolo gui taejinecog na guafe.
					</seg>
					<seg id="b.MAT.18.9" type="verse">
						Yaguin y atadogmo unninaquepodongjao, chule ya unnajanao guiya jago; sa maulegña na unjalom gui linâlâmo yan un atadog, qui uguaja dos atadogmo, ya unmapolo gui guafen sasalaguan.
					</seg>
					<seg id="b.MAT.18.10" type="verse">
						N	18	10		30540	¶ Atan ya chamiyo dumesprenesia uno güine gui estesija y mandiquique; sa guajo sumangane jamyo, na y angjetñija gui langet, siesiempreja jaliliija y matan y Tatajo ni y gaegue gui langet.
					</seg>
					<seg id="b.MAT.18.11" type="verse">
						(Sa y Lajin taotao mato para usatba y manmalingo.)
					</seg>
					<seg id="b.MAT.18.12" type="verse">
						Jafa jinasonmimiyo? Yaguin guaja un taotao na gaega siento na quinilo, ya finalingaeguan uno: Ada ti upolo y noventa y nueve gui jalomtano, ya ujanao ya ujaligao ayo y malingo?
					</seg>
					<seg id="b.MAT.18.13" type="verse">
						Yanguin jasoda, magajet jusangane jamyo, na magofña ni ayo, qui y noventa y nueve ni y ti manmalingo.
					</seg>
					<seg id="b.MAT.18.14" type="verse">
						Taegüineja, ti minalago Tatanmiyo ni y gaegue gui langet, na uguaja malingo uno güine gui estesija y mandiquique.
					</seg>
					<seg id="b.MAT.18.15" type="verse">
						N	18	15		30590	¶ Yaguin y chelumo inisagüejao, janao, ya unsangane ni y linachiña, jamyoja na dos; yanguin inecungogjao, ungana y chelumo.
					</seg>
					<seg id="b.MAT.18.16" type="verse">
						Lao, yaguin ti jaecungogjao, fangone gachongmo uno, pat dos, sa para y pachot dos pat tres na testigo, ucabales todo y sinangan.
					</seg>
					<seg id="b.MAT.18.17" type="verse">
						Yanguin ti jaecungog sija, sangane y inetnon mangilisyano; lao yaguin ti malago jaecungog y inetnon mangilisyano, güiya para jago parejo yan un taotaojuyong pat publicano.
					</seg>
					<seg id="b.MAT.18.18" type="verse">
						Magajet jusangane jamyo, na todo y inguede gui tano, ufanmagode locue gui langet: ya todo y inpila gui tano, ufanmapula locue gui langet.
					</seg>
					<seg id="b.MAT.18.19" type="verse">
						Jusangane jamyo talo, na yaguin dos guiya jamyo inguaja un corason gui jilo tano, pot jafa na güinaja ni ingagao; umafatinas para sija, pot y Tatajo na gaegue gui langet.
					</seg>
					<seg id="b.MAT.18.20" type="verse">
						Sa manoja nae guaja dos pat tres, na mandadaña pot y naanjo, gaegue yo güije gui entaloñija.
					</seg>
					<seg id="b.MAT.18.21" type="verse">
						N	18	21		30650	¶ Ayo nae si Pedro mato guiya güiya ya ilegña: Señot, cuanto biaje juasie y chelujo yaguin jaisagüeyo? asta siete biaje?
					</seg>
					<seg id="b.MAT.18.22" type="verse">
						Si Jesus ilegña nu güiya: Ti jualog sieteja na biaje, lao, asta setenta na siete.
					</seg>
					<seg id="b.MAT.18.23" type="verse">
						N	18	23		30670	¶ Enao mina y raenon langet, parejoja yan un ray, na malago na ufatinas cuentas yan y tentagoña sija.
					</seg>
					<seg id="b.MAT.18.24" type="verse">
						Ya anae jatutujon fumatinas y cuentas sija, maconiegüe guato, uno na mandidibe dies mit talento.
					</seg>
					<seg id="b.MAT.18.25" type="verse">
						Lao anae güiya ti siña jaapase, y amuña manago na umabende güe, yan y asaguaña, yan y famaguonña, yan todo y güinajaña, ya umaapasegüe.
					</seg>
					<seg id="b.MAT.18.26" type="verse">
						Ayo na tentago, dumimo papa ya tinayuyutgüe, ilegña: Señot, gaesiningon nu guajo, ya juapasejao todo.
					</seg>
					<seg id="b.MAT.18.27" type="verse">
						Y amon ayo na tentago, ninagosmaase, ya pinelogüe, ya inasie ni y dibiña.
					</seg>
					<seg id="b.MAT.18.28" type="verse">
						Ya jumanao ayo na tentago, ya umasoda yan uno gui mangachongña na dinidibegüe cien pesetas; ya jamantiene güe ya jañucut, ya ilegña: Apaseyo todo ni dibimo.
					</seg>
					<seg id="b.MAT.18.29" type="verse">
						Ayo nae y gachongña dumimo papa, ya tinayuyutgüe ilegña: Gaesiningon nu guajo, ya juapasejao.
					</seg>
					<seg id="b.MAT.18.30" type="verse">
						Lao güiya ti malago, ya mapos ya pinelo gui catset asta qui uinapase ni y dibiña.
					</seg>
					<seg id="b.MAT.18.31" type="verse">
						Ya anae malie ni y mangachongña, jafa y susede, ninafangostriste, ya manmato, ya masangane y amuñija y susede.
					</seg>
					<seg id="b.MAT.18.32" type="verse">
						Ayo nae y amuña inagang güe, ya ilegña: Taelayejao na tentago. Juasiijao todo ni y dibimo, sa untayuyutyo:
					</seg>
					<seg id="b.MAT.18.33" type="verse">
						Ada locue ti ninamaase jao ni y gachongmo, calang y maasejo nu jago?
					</seg>
					<seg id="b.MAT.18.34" type="verse">
						Ayo nae y amuña ninalalalo, ya inentrega güe gui mansasapet, asta qui uapase todo y dinidibegüe.
					</seg>
					<seg id="b.MAT.18.35" type="verse">
						Taegüenaoja locue ufatinas nu jamyo y Tatajo ni gaegue gui langet, yaguin ti inasie gui corasonmiyo cada uno gui chelonmiyo nu y dibiña.
					</seg>
				</div>
				<div id="b.MAT.19" type="chapter">
					<seg id="b.MAT.19.1" type="verse">
						YA malofan anae si Jesus munjayan este sija na finanagüeña, jumanao guiya Galilea, ya mato gui oriyan Judea, gui otro bandan Jordan.
					</seg>
					<seg id="b.MAT.19.2" type="verse">
						Ya madalalag güe ni y dangculo na linajyan taotao, ya janafanjomlo güije.
					</seg>
					<seg id="b.MAT.19.3" type="verse">
						N	19	3		30820	¶ Ayo nae manmato guiya güiya y Fariseo sija, ya matienta güe ya ilegñija nu güiya: Siña y laje jayute y asaguaña pot jafa na rason?
					</seg>
					<seg id="b.MAT.19.4" type="verse">
						Güiya jaope ya ilegña: Ada ti intaetae na y fumatinas desde y tutujon, laje yan palaoan jafatinas sija;
					</seg>
					<seg id="b.MAT.19.5" type="verse">
						Ya ilegña: Pot este y laje upolo si tataña yan si nanaña, ya udaña yan y asaguaña, ya sija na dos unoja catneñija?
					</seg>
					<seg id="b.MAT.19.6" type="verse">
						Taegüenao sija ti udos, na unoja na catne. Pot enao mina y ninadaña Yuus, ti mauleg y taotao ujanaadesapatta.
					</seg>
					<seg id="b.MAT.19.7" type="verse">
						Ylegñija nu güiya: Pot jaf mina si Moises jatago na umatugue y papet umadesapatta, ya umayute?
					</seg>
					<seg id="b.MAT.19.8" type="verse">
						Güiya ilegña: Pot y manmajetog corasonmiyo, si Moises na japetmite na inyite y asaguanmiyo, lao y tutujonña ti taegüenao.
					</seg>
					<seg id="b.MAT.19.9" type="verse">
						Guajo jamyo sumangane, na jayeja y yumute y asaguaña ya ti pot y inabale, ya umasagua yan otro, umabale; ya y umasagua yan y umayute, umabaleja.
					</seg>
					<seg id="b.MAT.19.10" type="verse">
						N	19	10		30890	¶ Ylegñija y disipuluña sija nu güiya: Yaguin taegüenao nu y laje yan y asaguana, ti mauleg na umasagua.
					</seg>
					<seg id="b.MAT.19.11" type="verse">
						Ayo nae ilegña: Ti todo siña rumesibe este na sinangan: na ayoja sija y manmanae.
					</seg>
					<seg id="b.MAT.19.12" type="verse">
						Sa guaja capon sija na y mafañago capon guine y jalom tuyan nanañija; ya guaja capon na ninafancapon ni y taotao sija; ya guaja capon na jacapon maesaja sija pot rason di y raenon langet. Y siña rumesibe este, güiya uresibe.
					</seg>
					<seg id="b.MAT.19.13" type="verse">
						N	19	13		30920	¶ Ayo nae machule guato guiya güiya famaguon sija, para upolo y canaeña gui jiloñija, ya ufanaetae; lao y disipulo sija manlinalatde 
						<i>
							y manmangongone guato.
						</i>
					</seg>
					<seg id="b.MAT.19.14" type="verse">
						Lao si Jesus ilegña: Polo y famaguon, ya chamiyo chumochoma, na ufanmamaela guiya guajo; sa iyon este sija y raenon langet.
					</seg>
					<seg id="b.MAT.19.15" type="verse">
						Ya anea munjayan japolo y canaeña gui jiloñija, mapos güije.
					</seg>
					<seg id="b.MAT.19.16" type="verse">
						N	19	16		30950	¶ Ya estagüe uno na mato, ya ilegña: Maestro, jafa mauleg jufatinas, para juguaja taejinecog na linala?
					</seg>
					<seg id="b.MAT.19.17" type="verse">
						Güiya ilegña: Jafa na funaesenyo nu y minauleg? Guaja unoja mauleg: lao yaguin malagojao jumalom gui linâlâ, adaje y tinago sija.
					</seg>
					<seg id="b.MAT.19.18" type="verse">
						Ylegña nu güiya: Jafa? Si Jesus ilegña: Munga mamuno; munga umabale; munga mañaque; munga masangan y ti magajet na testimonio;
					</seg>
					<seg id="b.MAT.19.19" type="verse">
						Onra si tatamo, yan si nanamo; Ya güaeya y tiguangmo calang jago maesaja.
					</seg>
					<seg id="b.MAT.19.20" type="verse">
						Y patgon na taotao ilegña nu güiya: Todo este sija juadaje: Jafa trabia fattaco?
					</seg>
					<seg id="b.MAT.19.21" type="verse">
						Ylegña si Jesus nu güiya: Yaguin malagojao na uncabales, janao, ya unbende todo y güinajamo, ya unnae y mamobble, ya uguaja güinajamo gui langet; ya maela dalalagyo.
					</seg>
					<seg id="b.MAT.19.22" type="verse">
						Lao anae jajungog y patgon na taotao, este na sinangan, ninatriste ya mapos; sa guaja megae iyoña na güinaja.
					</seg>
					<seg id="b.MAT.19.23" type="verse">
						Ayo nae si Jesus ilegña ni disipuluña: Magajet jusangane jamyo, na y manrico mapot jumalom gui raenon langet.
					</seg>
					<seg id="b.MAT.19.24" type="verse">
						Ya jusangane jamyo talo, na mas guse un cameyo malofan gui matan jaguja, qui un rico ujalom gui raenon Yuus.
					</seg>
					<seg id="b.MAT.19.25" type="verse">
						Anae jajungog este sija y disipuluña, ninafangosmanman, ya ilegñija: Jaye nae siña satbo?
					</seg>
					<seg id="b.MAT.19.26" type="verse">
						Maninatan as Jesus, ya ilegña nu sija: Yan y taotao sija, ti siña este; lao yan si Yuus, todo siña.
					</seg>
					<seg id="b.MAT.19.27" type="verse">
						Ayo nae manope si Pedro, ilegña nu güiya: Estagüejamja, na inpelo todo, ya indadalalagjao; jafa nae uguajanmame?
					</seg>
					<seg id="b.MAT.19.28" type="verse">
						Si Jesus ilegña nu sija: Magajet jusangane jamyo, na jamyo ni dumadalalagyo, y tiempon finamauleg, anae matachong y Lajin taotao gui tronon y langetña, jamyo locue infanmatachong gui jilo y dose na trono para injisga y dose na tribu guiya Israel.
					</seg>
					<seg id="b.MAT.19.29" type="verse">
						Ya jayeja y yumute gumaña, pat cheluña laje, pat cheluña palaoan, pat tataña, pat nanaña, pat lajiña, pat tanoña pot y naanjo, ufanresibe cien biaje, ya umaereda ni y taejinecog na linâlâ.
					</seg>
					<seg id="b.MAT.19.30" type="verse">
						Lao megae na manfinenana ufanuttimo; ya y manuttimo ufanfinenana.
					</seg>
				</div>
				<div id="b.MAT.20" type="chapter">
					<seg id="b.MAT.20.1" type="verse">
						SA y raenon langet parejoja yan un taotao, tatan un familia na jumanao taftaf gui egaan para ufantratos manfáfachocho, para y fangualuanña ubas.
					</seg>
					<seg id="b.MAT.20.2" type="verse">
						Ya anae esta manatungopara ufanmachocho pot un peseta gui un jaane, jatago na ufanmalag y fangualuanña.
					</seg>
					<seg id="b.MAT.20.3" type="verse">
						Ya y mina tres na ora, jumajanao ya jalile palo na manotojgue gui plasa manaechoco,
					</seg>
					<seg id="b.MAT.20.4" type="verse">
						Ya ilegña nu sija: Janao locu fanmalag y fangualuanjo, ya junae jamyo ni y cabales. Ya manmapos.
					</seg>
					<seg id="b.MAT.20.5" type="verse">
						Ya jumanao talo gui mina saes, yan y mina nuebe na ora, ya jafatinasja taegüije.
					</seg>
					<seg id="b.MAT.20.6" type="verse">
						Jumanao gui mina onse na ora, ya jasoda palo na manaechocho, ya ilegña: Jafa na mañasagaja jamyo güine todo pago na jaane, ya manaechocho jamyo?
					</seg>
					<seg id="b.MAT.20.7" type="verse">
						Sija ilegñija nu güiya: Sa tayajam tumatratos. Güiya ilegña nu sija: Janao locue fanmalag y fangualuanjo.
					</seg>
					<seg id="b.MAT.20.8" type="verse">
						Ya anae estaba pupuenge güije na jaane, y magas ni y gaiyo ayo y fangualuan ubas, ilegña nu y magas na tentagoña: Agang todo y manfafachocho, ya unapase ni y chechoñija, tutujon desde y uttimo asta y finenana.
					</seg>
					<seg id="b.MAT.20.9" type="verse">
						Ya anae manmato ayo y jumanao gui mina onse na ora, cada uno jaresibe un peseta.
					</seg>
					<seg id="b.MAT.20.10" type="verse">
						Anae manmato y jumanao finenana, jinasonñija na ujaresibe mas; lao manparejoja todo siji cada uno jaresibe un peseta.
					</seg>
					<seg id="b.MAT.20.11" type="verse">
						Ya anae jaresibe, ninafanadingan contra y tatan y familia,
					</seg>
					<seg id="b.MAT.20.12" type="verse">
						Ilegñija: Este sija y manuttimo, taya chechoñija na un oraja, ya unnafanparejoja yan jame, na jame cumatga y catga yan todo y minaepen y jaane.
					</seg>
					<seg id="b.MAT.20.13" type="verse">
						Güiya jaope uno guiya sija, ilegña: Amigo, taya ti tunas jufatinas nu jago. Ada ti matungo jit pot un peseta?
					</seg>
					<seg id="b.MAT.20.14" type="verse">
						Chule y iyomo ya unjanao: guajo malagoyo na junae este y uttimo, parejo yan jago.
					</seg>
					<seg id="b.MAT.20.15" type="verse">
						Ada ti cabales na jufatinas jafa y malagojo ni y iyoco? Pat ada taelaye y atadogmo, sa guajo mauleg?
					</seg>
					<seg id="b.MAT.20.16" type="verse">
						Taegüenao y manfinenana ufanuttimo, ya y manuttimo, ufanfinenana.
					</seg>
					<seg id="b.MAT.20.17" type="verse">
						N	20	17		31260	¶ Ya anae si Jesus cajulo guiya Jerusalem, jacone y dose na disipoluña gui sumajnge ya ilegña nu sija gui chalan:
					</seg>
					<seg id="b.MAT.20.18" type="verse">
						Estagüijit na mangajulo guiya Jerusalem, ya y Lajin taotao umaentrega gui magas na mamale sija, yan escriba sija; ya umasentensia para umapuno;
					</seg>
					<seg id="b.MAT.20.19" type="verse">
						Ya umaentrega gui Gentiles sija, para umabutlea, yan umasaulag, yan umaatane gui quiluus; lao y mina tres na jaane umacajulo.
					</seg>
					<seg id="b.MAT.20.20" type="verse">
						N	20	20		31290	¶ Ayo nae manmato guiya güiya y nanan y famaguon Sebedeo, yan y famaguonña, ya maadora güe, ya manmangagagao ni un güinaja.
					</seg>
					<seg id="b.MAT.20.21" type="verse">
						Ya ilegña nu güiya: Jafa malagomo? Y 
						<i>
							palaoan
						</i>
						 ilegña nu güiya: Tago este y dos lajijo ya ufatachong, y uno gui agapa na canaemo, ya y otro gui acagüemo, gui raenomo.
					</seg>
					<seg id="b.MAT.20.22" type="verse">
						Ayo nae inepe as Jesus ilegña: Ti untungo jafa mangagao. Siñajamyo gumimen gui copa anae gumiguimenyo? Sija ilegñija, siñajam.
					</seg>
					<seg id="b.MAT.20.23" type="verse">
						Güiya ilegña nu sija: Magajet na infanguimen gui copajo; lao infanmatachong gui agapa na canaejo pat y acagüe, ti guajo jufannae, na para ayo sija y esta manmaprepara pot y Tatajo.
					</seg>
					<seg id="b.MAT.20.24" type="verse">
						Ya anae majungog este ni y dies, ninafanbubo nu y dos chumelo.
					</seg>
					<seg id="b.MAT.20.25" type="verse">
						Ayo nae si Jesus, inagang sija guiya güiya ya ilegña: Intingo na y magas y taotaojuyong sija, manmamanda gui jiloñija; ya mandangculo jafatinas ninasiñanñija gui jiloñija.
					</seg>
					<seg id="b.MAT.20.26" type="verse">
						Lao ti utaegüine guiya jamyo; ya jayeja y malago dumangculo gui entalonmiyo, güiya ministronmiyo.
					</seg>
					<seg id="b.MAT.20.27" type="verse">
						Ya y malago ufinenana gui entaloñmiyo, güiya tentagonmiyo.
					</seg>
					<seg id="b.MAT.20.28" type="verse">
						Sa y Lajin taotao, ti mato para umasetbe, na para ufañetbe, ya para ufannae y jaaniña un rescata para unafanlibre megae.
					</seg>
					<seg id="b.MAT.20.29" type="verse">
						Ya anae manjanao sija guiya Jerico, madalalague güe dangculo na linajyan taotao.
					</seg>
					<seg id="b.MAT.20.30" type="verse">
						N	20	30		31390	¶ Ya estagüe dos bachet na matatachong gui oriyan chalan, ya anae jajungog na para ufalofan si Jesus, managang, ilegñija: Señot, Lajin David, gaease nu jame.
					</seg>
					<seg id="b.MAT.20.31" type="verse">
						Ya y linajyan taotao, manlinalatde, para ufanmamatquilo: lao sija mas managang, ilegñija: Señot, Lajin David, gaease nu jame.
					</seg>
					<seg id="b.MAT.20.32" type="verse">
						Ya sumaga si Jesus, ya maninagang, ilegña: Jafa malagomiyo na jufatinas para jamyo?
					</seg>
					<seg id="b.MAT.20.33" type="verse">
						Ylegñija: Señot, y atadogmame umababa.
					</seg>
					<seg id="b.MAT.20.34" type="verse">
						Ayo nae si Jesus ninamaase, ya japacha y atadogñija, ya manmanlie y atadogñija, ya madalalague güe.
					</seg>
				</div>
				<div id="b.MAT.21" type="chapter">
					<seg id="b.MAT.21.1" type="verse">
						YA anae esta manjijijot guiya Jerusalem, manmato guiya Betfaye, gui egso Olibo, si Jesus jatago dos gui disipuluña,
					</seg>
					<seg id="b.MAT.21.2" type="verse">
						Ylegña nu sija: Janao fanmalag y sengsong sa gaegüenao gui menanmiyo, sa enseguidas inseda un bulico na magogode, sumisija yan un poyino: pula ya unchulieyo mague.
					</seg>
					<seg id="b.MAT.21.3" type="verse">
						Yaguin guaja jamyo sumangane jafa, alog: Y Señot janesesita; ya infanmanae enseguidas.
					</seg>
					<seg id="b.MAT.21.4" type="verse">
						Ya todo este jumuyong, para umacumple y sinangan y profeta ni y ilegña:
					</seg>
					<seg id="b.MAT.21.5" type="verse">
						Sangane y jagan Sion: Estagüe y Raymo na mato guiya jago, mamso, ya matatachong gui jilo un bulico yan un poyino, patgon bulico.
					</seg>
					<seg id="b.MAT.21.6" type="verse">
						Ya y disipulo sija manmapos, ya jafatinas jaftaemano y mantinago as Jesus.
					</seg>
					<seg id="b.MAT.21.7" type="verse">
						Ya machule y bulico, yan y poyino, ya japolo y magagunija gui jiloñija, ya matachong gui jiloñija.
					</seg>
					<seg id="b.MAT.21.8" type="verse">
						Ya un gosdangculo na linajyan taotao jajuto y magaguñija gui chalan; yan palo manmanutot ramas jayo, ya jajuto gui chalan;
					</seg>
					<seg id="b.MAT.21.9" type="verse">
						Ya y linajyan taotao ni y manmofona, yan y manatate, manaagang, ilegñiñija: Hosana y Lajin David: Dichoso y mato pot y naan y Señot; Hosana guiya jilulo.
					</seg>
					<seg id="b.MAT.21.10" type="verse">
						Anae jumalomgüe guiya Jerusalem, todo y siuda manatborotao, ya ilegñija: Jaye este?
					</seg>
					<seg id="b.MAT.21.11" type="verse">
						Ya y linajyan taotao ilegñija: Este si Jesus, y profetan Nasaret yan Galilea.
					</seg>
					<seg id="b.MAT.21.12" type="verse">
						N	21	12		31550	¶ Ya jumalom si Jesus gui guimayuus, ya jayute juyong todo y manmanbebende, yan y manmamamajan gui guimayuus, ya janaalinquin y lamasan y manmanulalaeca salape, yan y tachong y manmanbebende paluma;
					</seg>
					<seg id="b.MAT.21.13" type="verse">
						Ya ilegña nu sija: Esta matugue, y guimajo, guma manaetae umafanaan; lao jamyo fumatinas y liyang y mañaque.
					</seg>
					<seg id="b.MAT.21.14" type="verse">
						Ya manmato guiya güiya manbachet yan mancojo, gui guimayuus, ya janafanjomlo.
					</seg>
					<seg id="b.MAT.21.15" type="verse">
						Lao y magas na mamale sija, yan y escriba sija, ninafalalalo anae jalie y mannamanman sija ni y jafatitinas, yan y famaguon sija ni y manaagang gui guimayuus, ya ilegñija: Hosana y Lajin David;
					</seg>
					<seg id="b.MAT.21.16" type="verse">
						Ya ilegñija nu güiya: Ti unjungog jafa este ilegñiñija? Si Jesus ilegña nu sija: Junggan. Taya nae untaetae: Guinin pachot y famaguon yan y mañususo, unnacabales y tinina?
					</seg>
					<seg id="b.MAT.21.17" type="verse">
						Ya jadingo sija, jumuyong gui siuda asta Betania; ya sumaga güije.
					</seg>
					<seg id="b.MAT.21.18" type="verse">
						N	21	18		31610	¶ Y egaan, anae tumalo guato gui siuda, ñalang.
					</seg>
					<seg id="b.MAT.21.19" type="verse">
						Ya jalie un trongcon igos jijot gui chalan, ya malag ayo, lao taya sinedaña na jagonja; ya ilegña: Ti unfanogcha asta ni ngaean. Ya ti apmam y igos anglo.
					</seg>
					<seg id="b.MAT.21.20" type="verse">
						Anae malie este ni y disipulo sija, ninafanmanman, ya ilegñija: Nachinadeg y igos anglo!
					</seg>
					<seg id="b.MAT.21.21" type="verse">
						Ya maninepe as Jesus, ilegña: Magajet jusangane jamyo, na yaguin guaja jinengguenmiyo, ya ti buebuente jamyo, infatinas ti esteja ni y mafatinas gui y igos; lao yaguin insangane este na ogso ya ilegmiyo: Janao ya unyutejao gui tase, umafatinas.
					</seg>
					<seg id="b.MAT.21.22" type="verse">
						Sa todosija y ingagao an manmanaetae jamyo ya injenggue, infanmanresibe.
					</seg>
					<seg id="b.MAT.21.23" type="verse">
						Ya anae jumalom gui guimayuus, y magas na mamale sija, yan manamco na taotao sija, manmato guiya güiya, anae estaba mamananagüe, ya ilegñija: Jafa na ninasiña na unfatinas estesija? ya jayejao numae nu este na ninasiñamo?
					</seg>
					<seg id="b.MAT.21.24" type="verse">
						Ya maninepe as Jesus, ilegña nu sija: Guajo locue jufaesen jamyo un sinangan; yaguin insangane yo, guajo locue jusangane jamyo jafa na ninasiña muna jufatitinas este.
					</seg>
					<seg id="b.MAT.21.25" type="verse">
						Y tinagpangen Juan, guine mano? Guine y langet, pat y taotao sija? Ayo nae sija jajajaso gui sumanjalomñija ilegñija: Yaguin ilegmame, guine y langet; ualog nu jame: jafa nae na ti injenggue?
					</seg>
					<seg id="b.MAT.21.26" type="verse">
						Yaguin ilegmame: Y taotao sija; manmaañaojam ni y taotao sija; sa pineloñija todo na profeta si Juan.
					</seg>
					<seg id="b.MAT.21.27" type="verse">
						Ya manope ilegñija as Jesus: Ti intingo. Si Jesus locue ilegña nu sija: Ni guajo ti jusangane jamyo, pot jafa na ninasiña na jufatinas este.
					</seg>
					<seg id="b.MAT.21.28" type="verse">
						N	21	28		31710	¶ Lao jafa pinelonmimiyo? Un taotao guaja dos lajiña, ya mato guiya y finena ya ilegña: Lajijo, janao fachocho gui fangualuan ubas.
					</seg>
					<seg id="b.MAT.21.29" type="verse">
						Ya manope, ilegña: Munga yo; lao despues mañotsot ya mapos.
					</seg>
					<seg id="b.MAT.21.30" type="verse">
						Mato guiya y otro, ya jasanganeja talo taegüije: Ya inepe ilegña: Guajo, señot, bae jujanao, lao ti jumanao.
					</seg>
					<seg id="b.MAT.21.31" type="verse">
						Jaye guiya sija na dos fumatinas y minalago y tata? Sija ilegñija: y finenena. Ylegña si Jesus nu sija: magajet jusangane jamyo, na y publicano sija, yan y manputa sija, ufanjalom gui raenon Yuus gui menanmiyo.
					</seg>
					<seg id="b.MAT.21.32" type="verse">
						Sa mato si Juan guiya jamyo gui chalan tininas, ya ti injenggue güe; ya y publicano sija, yan y manputa sija majonggue güe: lao jamyo, anae inlie, ti manmañotsot jamyo para injenggue güe.
					</seg>
					<seg id="b.MAT.21.33" type="verse">
						N	21	33		31760	¶ Ecungog otro acomparasion: Un taotao, tatan un familia, japlanta un fangualuan ubas, y jacolat nu y trongco ni y tituca, ya jaguadog gui entalo un lagat, ya jafatinas un tore, ya janamaatquila gui manfafachocho, ya maposgüe malag otro tano.
					</seg>
					<seg id="b.MAT.21.34" type="verse">
						Ya anae esta jijot y tiempon y tinegcha, jatago y tentagoña sija para ayo y manfafachocho, para ujaresibe y tinegcha sija.
					</seg>
					<seg id="b.MAT.21.35" type="verse">
						Lao y manfafachocho jacone y tentago sija, y japanag y uno, japuno y otro, ya jatagas nu y acho y otro.
					</seg>
					<seg id="b.MAT.21.36" type="verse">
						Jatago talo y palo tentagoña sija, mas qui y finenana: ya manmafatinasja talo taegüije.
					</seg>
					<seg id="b.MAT.21.37" type="verse">
						Y uttimo jatago y lajiña, ilegña: Ufangaerespeto ni y lajijo.
					</seg>
					<seg id="b.MAT.21.38" type="verse">
						Lao anae malie ni y manfafachocho, na y lajiña, ilegñija gui sumanjalomñija: Estagüiya y eredero, maela ya tapuno, ya tachule y fangualuanña.
					</seg>
					<seg id="b.MAT.21.39" type="verse">
						Ya macone ya mayute juyong gui fangualuan, ubas, y mapuno.
					</seg>
					<seg id="b.MAT.21.40" type="verse">
						Anae mato y señot y fangualuan ubas, jafa umafatinas contra ayo y manfafachocho?
					</seg>
					<seg id="b.MAT.21.41" type="verse">
						Sija ilegñija uguefyulang y manaelaye: ya y fangualuan ubas unamaatquila gui otro manfafachocho na umapasegüe ni tinegcha gui tiempo.
					</seg>
					<seg id="b.MAT.21.42" type="verse">
						Se Jesus ilegña nu sija: Taya nae intaetae y Tinigue sija: Y acho ni y jarechasa y manmamatitinas y guima, esteja mapolo cuentan ulo gui esquina: este finatinas y Señot ya janafanmanman y atadogta?
					</seg>
					<seg id="b.MAT.21.43" type="verse">
						Enao mina jusangane jamyo, na y raenon Yuus umanajanao guiya jamyo, ya ufanmanae ayo sija na taotao y fumatinas para umegae y tinegchaña.
					</seg>
					<seg id="b.MAT.21.44" type="verse">
						Ya y pedong gui jilo este na acho, umayulang; ya, yaguin y jiloña nae podong, umapedasitos.
					</seg>
					<seg id="b.MAT.21.45" type="verse">
						Ya anae majungog ni y magas na mamale sija yan y Fariseo sija, y acomparasionña sija, jinasonñija na pot sija na jasasangan.
					</seg>
					<seg id="b.MAT.21.46" type="verse">
						Ya anae maaligao para umaconegüe, manmaañao ni taotao sija, sa maatangüe pot profeta.
					</seg>
				</div>
				<div id="b.MAT.22" type="chapter">
					<seg id="b.MAT.22.1" type="verse">
						SI Jesus manope ya jacuentuse sija talo y acomparasion sija ilegña,
					</seg>
					<seg id="b.MAT.22.2" type="verse">
						Y raenon langet, parejo yan un ray, na jafatinas gupot umasagua para y lajiña.
					</seg>
					<seg id="b.MAT.22.3" type="verse">
						Ya jatago y tentagoña sija, na ujaagange y manmaconbida gui guipot; lao ti manmalago manmato.
					</seg>
					<seg id="b.MAT.22.4" type="verse">
						Jatago talo palo tentagoña, ilegña: Sangane y manmaconbida: Esta jufamauleg y na taloane, y gajo toro yan y manyomog na gajo, esta manmapuno, ya todo esta listo: fanmamaela gui guipot umasagua.
					</seg>
					<seg id="b.MAT.22.5" type="verse">
						Lao sija ti jaatituye, ya manmapos, y uno para y fangualuaña, y otro para y cometsioña.
					</seg>
					<seg id="b.MAT.22.6" type="verse">
						Y palo macone y tentagoña ya manamamajlao, ya manmapuno.
					</seg>
					<seg id="b.MAT.22.7" type="verse">
						Lao y ray ninalalalo; ya jatago y sendaluña sija na ujapuno todo ayo y mamuno sija, ya ujasonggue y siudaña.
					</seg>
					<seg id="b.MAT.22.8" type="verse">
						Ayo nae ilegña ni y tentagoña sija: Y guipot umasagua esta listo; lao ayo sija y manmaconbida ti mandigno.
					</seg>
					<seg id="b.MAT.22.9" type="verse">
						Janao fanmalag y mafapoposgüe na chalan, ya inagange para y guipot umasagua todo y inseda.
					</seg>
					<seg id="b.MAT.22.10" type="verse">
						Ya manmapos y tentago sija para y chalan, ya janafandaña todo y jasoda, parejo y taelaye yan y mauleg; ya y guipot umasagua bula ni manmaconbida.
					</seg>
					<seg id="b.MAT.22.11" type="verse">
						N	22	11		32000	¶ Ya anae jumalom y ray para ulie y manmaconbida, jalie güije un taotao na ti minagago ni y magagon gupot.
					</seg>
					<seg id="b.MAT.22.12" type="verse">
						Ya ilelegña nu guiya: Amigo, jafa na jumalomjao güine ya taya magagumo magagon gupot? Lao güiya ti cumuentos.
					</seg>
					<seg id="b.MAT.22.13" type="verse">
						Ayo nae y ray ilegña ni y manmañeñetbe: Gode y adengña, yan y canaeña, ya inchile, ya inyite juyong gui jalom jomjom: ayo nae uguaja tumanges, yan chegcheg nifen.
					</seg>
					<seg id="b.MAT.22.14" type="verse">
						Sa megae manmaagang; lao didide manmaayig.
					</seg>
					<seg id="b.MAT.22.15" type="verse">
						N	22	15		32040	¶ Ayo nae manmapos y Fariseo sija, ya manacuentuse jafa taemano ninagadon güe ni y cuentosña.
					</seg>
					<seg id="b.MAT.22.16" type="verse">
						Ya jatago guato guiya güiya y disipuloñija yan iyon Herodes, ilegñija: Maestro, intingo na jago magajetjao, ya mamananagüejao na magajet y chalan Yuus; ya taya unadadaje ni jaye; sa ti uno na guaelaye guiya jago y finaboresen taotao.
					</seg>
					<seg id="b.MAT.22.17" type="verse">
						Sangane jam nae, jafa jinasosomo? Tunas na infanmanaejam tributo as Sesat, pat aje?
					</seg>
					<seg id="b.MAT.22.18" type="verse">
						Lao si Jesus jatungo y tinaelayeñija, ya ilegña: Jafa muna intientayo, hipocritas?
					</seg>
					<seg id="b.MAT.22.19" type="verse">
						Fanueyofan ni y salape y tributo. Ya sija machuliegüe un dinario.
					</seg>
					<seg id="b.MAT.22.20" type="verse">
						Ayo nae ilegña nu sija: Jaye iyo este na imagen yan y tinigue ni y gaigue gui jiloña?
					</seg>
					<seg id="b.MAT.22.21" type="verse">
						Sija ilegñija nu güiya: Iyon Sesat. Ayo nae ilegña nu sija: Nae si Sesat ni iyon Sesat, ya si Yuus ni iyon Yuus.
					</seg>
					<seg id="b.MAT.22.22" type="verse">
						Ya anae sija jajungog este na sinangan, ninafanmanman, ya madingo güe ya manmapos.
					</seg>
					<seg id="b.MAT.22.23" type="verse">
						N	22	23		32120	¶ Ayo na jaane, manmato guiya güiya y Saduseo sija, ni y ilegñija na taya quinajulo y manmatae, ya mafaesen güe,
					</seg>
					<seg id="b.MAT.22.24" type="verse">
						Ylegñija: Maestro, si Moises ilegña, Yaguin jaye na taotao matae ya taya patgonña, y cheluña uasagua yan y asaguaña, ya unacajulo semiya gui cheluña.
					</seg>
					<seg id="b.MAT.22.25" type="verse">
						Guaja guiya jame siete na lalaje mañelo; ya y finena umasagua ya matae, ya taya patgonña, japolo y asaguaña gui cheluña.
					</seg>
					<seg id="b.MAT.22.26" type="verse">
						Parejoja talo y mina dos, yan y mina tres, asta y mina siete.
					</seg>
					<seg id="b.MAT.22.27" type="verse">
						Anae munjayan manmatae todosija, matae y palaoan locue.
					</seg>
					<seg id="b.MAT.22.28" type="verse">
						Y quinajulo y manmatae, jaye gui siete ugaeasagua y palaoan? sa todosija maninasagua.
					</seg>
					<seg id="b.MAT.22.29" type="verse">
						Ayo nae maninepe as Jesus, ilegña: Manabag jamyo sa ti intingo y Tinigue sija, ni y ninasiñan Yuus.
					</seg>
					<seg id="b.MAT.22.30" type="verse">
						Sa y quinajulo y manmatae, ni manasagua ni umanafanasagua, sa manparejoja yan y angjet sija gui langet.
					</seg>
					<seg id="b.MAT.22.31" type="verse">
						Ya y quinajulo y manmatae, ada ti intaetae y esta masangan pot si Yuus nu jamyo na ilegña:
					</seg>
					<seg id="b.MAT.22.32" type="verse">
						Guajo si Yuus Abraham, yan si Yuus Ysaac, yan si Yuus Jacob? Ti güiya si Yuus y manmatae, na Yuus y manlâlâlâ.
					</seg>
					<seg id="b.MAT.22.33" type="verse">
						Anae majungog este nu y linajyan taotao, ninafanmanman ni y finanagüeña.
					</seg>
					<seg id="b.MAT.22.34" type="verse">
						N	22	34		32230	¶ Lao anae y Fariseo sija majungog na janafanmamatquilo y Saduseo sija, mandaña gui un lugat.
					</seg>
					<seg id="b.MAT.22.35" type="verse">
						Ya mafaesen güe, uno guiya sija, ni y magas y lay, tinienta güe, ilegña:
					</seg>
					<seg id="b.MAT.22.36" type="verse">
						Maestro, jafa y mas dangculo na tinago gui lay?
					</seg>
					<seg id="b.MAT.22.37" type="verse">
						Si Jesus ilegña nu güiya: Guaeya y Señot Yuusmo con todo y corasonmo, yan todo y antimo, yan todo y jinasomo.
					</seg>
					<seg id="b.MAT.22.38" type="verse">
						Este y finenana yan y dangculo na tinago.
					</seg>
					<seg id="b.MAT.22.39" type="verse">
						Ya y mina dos parejoja yan este: Guaeya y tiguangmo parejo yan jago.
					</seg>
					<seg id="b.MAT.22.40" type="verse">
						Este y dos na tinago chinileja todo y lay yan y profeta.
					</seg>
					<seg id="b.MAT.22.41" type="verse">
						N	22	41		32300	¶ Ya enae estaba y Fariseo sija mandadaña, si Jesus manfinaesen sija;
					</seg>
					<seg id="b.MAT.22.42" type="verse">
						Ylegña: Jafa jinasonmiyo as Cristo? jaye gaelaje güe? Sija ilegñija: Lajin David.
					</seg>
					<seg id="b.MAT.22.43" type="verse">
						Güiya ilegña nu sija: Jafa na si David gui Espiritu finanaan güe Señot, ilegña:
					</seg>
					<seg id="b.MAT.22.44" type="verse">
						Y Señot jasangane y Señotjo, fatachong gui agapa na canaejo, asta qui jupolo y enemigumo gui papâ adengmo.
					</seg>
					<seg id="b.MAT.22.45" type="verse">
						Yaguin si David finanaan güe Señot, jafa taemano lajiña?
					</seg>
					<seg id="b.MAT.22.46" type="verse">
						Ya taya siña ni uno umope güe. Ya desde ayo na jaane taya umatrebe güe para umafaesesen güe ni jafa.
					</seg>
				</div>
				<div id="b.MAT.23" type="chapter">
					<seg id="b.MAT.23.1" type="verse">
						AYO nae si Jesus, jacuentuse y linajyan taotao, yan y disipuluña sija,
					</seg>
					<seg id="b.MAT.23.2" type="verse">
						Ylegña: Y escriba yan y Fariseo sija manmatatachong gui tachong Moises;
					</seg>
					<seg id="b.MAT.23.3" type="verse">
						Todo y mansinangane jamyo na inadaje, fatinas yan adaje; lao chamiyo fumatitinas taegüije y finatinasñiñija, sa sija jasasangan, lao ti jafatitinas.
					</seg>
					<seg id="b.MAT.23.4" type="verse">
						Sa manmangogode catga sija na manmacat ya mapot machule, ya japolo gui jilo y apagan y taotao sija; lao sija ni y calalotñija ti manmalago janacalamten.
					</seg>
					<seg id="b.MAT.23.5" type="verse">
						Lao todo y chechoñija, jafatinas para umalie ni y taotao sija sa janaancho y filacteriañija, ya jajujuto y madoblan y magagonñija.
					</seg>
					<seg id="b.MAT.23.6" type="verse">
						Ya yañija y finenana na saga gui guipot, yan y finenana na tachong gui sinagoga;
					</seg>
					<seg id="b.MAT.23.7" type="verse">
						Yan y manmasaluda gui plasa, yan ufanmafanaan ni y taotao sija, Rabi.
					</seg>
					<seg id="b.MAT.23.8" type="verse">
						Lao jamyo chamiyo fanmalalago manmafanaan. Rabi; sa unoja Maestronmiyo, ya todo jamyo mañelo.
					</seg>
					<seg id="b.MAT.23.9" type="verse">
						Chamiyo fanmamananaan ni uno tatanmiyo gui tano; sa unoja Tatanmiyo, na gaegue gui langet.
					</seg>
					<seg id="b.MAT.23.10" type="verse">
						Ni infanmamanaan uno amunmiyo; sa unoja amunmiyo, si Cristo.
					</seg>
					<seg id="b.MAT.23.11" type="verse">
						Lao y mas dangculo guiya jamyo, güiya utentagonmiyo.
					</seg>
					<seg id="b.MAT.23.12" type="verse">
						Sa jayeja y munadangculon namae sagüe, umumitde; ya jayeja y munaumitden namaesagüe, güiya udangculo.
					</seg>
					<seg id="b.MAT.23.13" type="verse">
						N	23	13		32480	¶ Lao ay ay para jamyo escriba yan Fariseo sija, hipocrita! sa injichom y raenon langet gui menan y taotao sija; ya ni jamyo ti manjalom, ni y para ufanjalom ti inpelo na ufanjalom.
					</seg>
					<seg id="b.MAT.23.14" type="verse">
						(Ay ay para jamyo, escriba yan Fariseo sija, hipocrita! sa inticho y guima y biuda sija yan inagó y tinaetae; pot este inresibe dangculo na sentensia.)
					</seg>
					<seg id="b.MAT.23.15" type="verse">
						Ay ay para jamyo, escriba yan Fariseo sija, hipocrita! sa inlilicue y tase yan y tano para infatinas un prosélito, ya anae esta infatinas, infatitinas güe lalajin sasalaguan dosbiaje mas qui jamyo.
					</seg>
					<seg id="b.MAT.23.16" type="verse">
						N	23	16		32510	¶ Ay ay para jamyo, bachet na guia sija ni y ilegmiyo: Jayeja y manjula pot templo, taya este; lao jayeja y manjula pot y oron y templo, gaeisao güe.
					</seg>
					<seg id="b.MAT.23.17" type="verse">
						Manbababa yan manbachet! Jafa mas dangculo, y oro pat y templo, ni y munasantos y oro?
					</seg>
					<seg id="b.MAT.23.18" type="verse">
						Ya jayeja y manjula pot y attat, taya este; lao jayeja y manjula pot y ninae ni gaegue gui jiloña, gaeisao güe.
					</seg>
					<seg id="b.MAT.23.19" type="verse">
						Manbachet jamyo! Jafa mas dangculo, y ninae pat y attat ni munasantos y ninae?
					</seg>
					<seg id="b.MAT.23.20" type="verse">
						Enao mina y manjula pot y attat, manjula pot ayo yan todo y guaja gui jiloña.
					</seg>
					<seg id="b.MAT.23.21" type="verse">
						Ya y manjula pot y templo, manjula pot ayo yan pot güiya y sumaga gui jinalomña.
					</seg>
					<seg id="b.MAT.23.22" type="verse">
						Ya y manjula pot y langet, manjula pot y trono Yuus, yan pot güiya ni gaegue na matatachong gui jiloña.
					</seg>
					<seg id="b.MAT.23.23" type="verse">
						N	23	23		32580	¶ Ay ay para jamyo, escriba yan Fariseo sija, hipocrita! sa manmanapase jamyo diesmo y yetba buena, yan anis yan comino, ya inpelo y mas dangculo gui lay; y juisio, y minaase, yan y jinenggue. Este nesesita umafatinas, ya munga mapolo na ti infatinas y otro sija.
					</seg>
					<seg id="b.MAT.23.24" type="verse">
						Bachet jamyo na guia sija! sa inguicula y ñamo, ya inpapañot y cameyo.
					</seg>
					<seg id="b.MAT.23.25" type="verse">
						N	23	25		32600	¶ Ay ay para jamyo, escriba yan Fariseo sija, hipocrita! sa infagagase y sumanjiyeng y posuelo yan y plato; lao y sumanjalom bula inamot yan minampos.
					</seg>
					<seg id="b.MAT.23.26" type="verse">
						Fariseo bachet jao! fagase finena y sumanjalom gui posuelo yan y plato, ya despues y sumanjiyong ugasgas locue.
					</seg>
					<seg id="b.MAT.23.27" type="verse">
						N	23	27		32620	¶ Ay ay para jamyo, escriba yan Fariseo sija, hipocrita! sa manparejo jamyo yan y manmablanquea na naftan na y sanjiyongña magajet na mauleg malie: lao y sumanjalomña bula tolang manmatae, yan todo y ináplacha.
					</seg>
					<seg id="b.MAT.23.28" type="verse">
						Taegüenao locue jamyo y sumanjiyong magajet na manunas malie jamyo ni taotao sija; lao y sumanjalom bula hipocresia yan inechong.
					</seg>
					<seg id="b.MAT.23.29" type="verse">
						N	23	29		32640	¶ Ay ay para jamyo escriba yan Fariseo sija, hipocrita! sa infatinas naftan y profeta sija, ya inadotna y naftan y manunas,
					</seg>
					<seg id="b.MAT.23.30" type="verse">
						Ya ilegmiyo: Yaguin mangaeguejam gui jaanin y tatanmame sija, ti infangachong yan sija gui jâgâ y profeta sija.
					</seg>
					<seg id="b.MAT.23.31" type="verse">
						Ayo mina jamyo mismo innae testimonio contra jamyo, na jamyo famaguon ayo sija y pumuno y profeta sija.
					</seg>
					<seg id="b.MAT.23.32" type="verse">
						Jamyo locue innabula y medidan y tatanmiyo.
					</seg>
					<seg id="b.MAT.23.33" type="verse">
						Colebla sija, rasan colebla sija! Jaf taemano jamyo insujaye gui sentensian sasalaguan?
					</seg>
					<seg id="b.MAT.23.34" type="verse">
						N	23	34		32690	¶ Enaomina estagüeyo na junae jamyo profeta sija, yan manmalate yan escribasija; ya palo guiya sija inpino ya inatane gui quiluus; ya y palo guiya sija, inpanag gui sinagoganmiyo, ya inpetsigue sija guinin siuda asta siuda;
					</seg>
					<seg id="b.MAT.23.35" type="verse">
						Para ufato gui jilomiyo todo y tunas na jâgâ ni y machuda gui jilo y tano, desde y jâgân Abel y tinas, asta y jâgâ Sacharias, lajin Barachias, ni inpino gui entalo templo yan y attat.
					</seg>
					<seg id="b.MAT.23.36" type="verse">
						Magajet jusagane jamyo, na todo estesija ufanmato gui jilo este na generasion.
					</seg>
					<seg id="b.MAT.23.37" type="verse">
						N	23	37		32720	¶ Jerusalem! Jerusalem! ni y pumuno y profeta sija, ni infagas ni acho todo y manmatago para jago, cuanto biaje malagoyo na jurecoje y famaguonmo, calang y ponedera yan jarecoje y poyitasña sija gui papa papaña, lao ti manmalago jamyo!
					</seg>
					<seg id="b.MAT.23.38" type="verse">
						Estagüe na madingo guiya jamyo y guimanmiyo na ti mataotagüe.
					</seg>
					<seg id="b.MAT.23.39" type="verse">
						Sa guajo jamyo sumangane, na desde pago, ti inliiyo, asta qui ilegmiyo: Dichoso güe y mato. pot y naan y Señot.
					</seg>
				</div>
				<div id="b.MAT.24" type="chapter">
					<seg id="b.MAT.24.1" type="verse">
						YA si Jesus jumuyong gui templo ya mapos; manmato y disipuluña sija, para umafanue ni y mafatinas y templo.
					</seg>
					<seg id="b.MAT.24.2" type="verse">
						Si Jesus jaope sija, ilegña: Ti inlie todo estesija? Magajet jusangane jamyo, na ti umapolo güine un acho gui jilo otro acho, na ti umayulang.
					</seg>
					<seg id="b.MAT.24.3" type="verse">
						Ya anae matatachong güe gui sabana Olibo, manmato guiya güiya y disipulo sija, ya ilegñija: Sangane jam ngaean ufanjuyong estesija na güinaja, yan jafa taemano na señat y finatomo, yan y jinecog y tiempo?
					</seg>
					<seg id="b.MAT.24.4" type="verse">
						Ya maninepe as Jesus, ilegña: Adaje ya chamiyo fanmadadague ni jaye.
					</seg>
					<seg id="b.MAT.24.5" type="verse">
						Sa megae ufanmato pot y naanjo, ya ujaalog: Guajo si Cristo; ya megae ujadague.
					</seg>
					<seg id="b.MAT.24.6" type="verse">
						Ya infanmanjungog guera yan sinangan nu y guera; atan ya chamiyo ninafañachatsaga; sa nesesita na todo este ufanjuyong, lao trabia ti y jinecog.
					</seg>
					<seg id="b.MAT.24.7" type="verse">
						Sa ufangajulo nasion contra nasion, yan raeno contra raeno; ya uguaja ñinalang yan linao gui lugat sija.
					</seg>
					<seg id="b.MAT.24.8" type="verse">
						Ya todo este sija na güinaja y tutujon y pininite.
					</seg>
					<seg id="b.MAT.24.9" type="verse">
						Ayo nae infanmaentrega para infanmanapute, ya infanmapuno; ya infanmachatlie gui todo nasion pot y naanjo.
					</seg>
					<seg id="b.MAT.24.10" type="verse">
						Ya megae innafanmatompo; ya ufanaentrega unos y otros, ya ufanachatlie unos y otros.
					</seg>
					<seg id="b.MAT.24.11" type="verse">
						Ya megae ti manmagajet na profeta ufangajulo, ya ujadague megae.
					</seg>
					<seg id="b.MAT.24.12" type="verse">
						Ya pot y janamegae y tinaelaye, y güinaeyan y megae janamanenggeng.
					</seg>
					<seg id="b.MAT.24.13" type="verse">
						Lao y sumungon asta y jinecog, este usatba.
					</seg>
					<seg id="b.MAT.24.14" type="verse">
						Ya umapredica este y ebangelion y raeno gui todo y tano, para testimonio gui todo y nasion, ya ayo nae ufato y jinecog.
					</seg>
					<seg id="b.MAT.24.15" type="verse">
						N	24	15		32890	¶ Enaomina an inlie y chinatlie y inginon na yinilang, ni y jasangan si Daniel profeta ni tumotojgue gui santos na lugat; (y tumataetae güiya utungo).
					</seg>
					<seg id="b.MAT.24.16" type="verse">
						Ayo nae y mangaegue guiya Judea, manmalago para y taquilo na jalomtano;
					</seg>
					<seg id="b.MAT.24.17" type="verse">
						Ya y gaegue gui jilo atof, ti ufanunog ya ujachule jafa gui guimaña;
					</seg>
					<seg id="b.MAT.24.18" type="verse">
						Ya y gaegue gui fangualuan, ti ufanalo tate ya ujachule y magagoña.
					</seg>
					<seg id="b.MAT.24.19" type="verse">
						Lao ay ay para y manmapotgue, yan y mannanasuso, güije na jaane!
					</seg>
					<seg id="b.MAT.24.20" type="verse">
						Fanmanaetae, sa y jinanaonmiyo, munga gui tiempon manenggeng ni y sabado.
					</seg>
					<seg id="b.MAT.24.21" type="verse">
						Sa ayo na tiempo uguaja dangculo na pininite, ya desde y tutujon y tano asta pago, taya nae guaja; ya taya mas na uguaja asta jinecog.
					</seg>
					<seg id="b.MAT.24.22" type="verse">
						Yaguin ayo na jaane sija ti manafangadada, ni un catne usiña ninalibre; lao pot y manmaayig, ayo sija na jaane umanafangadada.
					</seg>
					<seg id="b.MAT.24.23" type="verse">
						Yaguin jaye na taotao umalog nu jago: Estagüe si Cristo, pat ayo; chamo jumojonggue.
					</seg>
					<seg id="b.MAT.24.24" type="verse">
						Sa ufangajulo y ti manmagajet na Cristo yan ti manmagajet na profeta sija; ya ufanmamanue dangculo na señat sija, yan mannamanman, ya, yaguin siña, ujadagueja asta y manmaayig.
					</seg>
					<seg id="b.MAT.24.25" type="verse">
						Estagüe na jusangane jamyo antes. 
					</seg>
					<seg id="b.MAT.24.26" type="verse">
						Yaguin ilegñija nu jamyo: Estagüe na gaegue güi desierto, chamo jumajanao; pat, Estagüe, na gaegue gui sanjalom gui cuatto, chamo jumojonggue.
					</seg>
					<seg id="b.MAT.24.27" type="verse">
						Sa calang y lamlam ni y jumuyong gui sancatan, ya manina gui sanlichan, taegüijija locue y minamaela y Lajin taotao.
					</seg>
					<seg id="b.MAT.24.28" type="verse">
						Sa manoja nae mañaga y tataotao y matae, ayo locue nae ufandaña y aguila sija.
					</seg>
					<seg id="b.MAT.24.29" type="verse">
						N	24	29		33030	¶ Ti apmam despues di y pininiten ayo sija na jaane, y atdao ujomjom, ya y pilan ti ufanina; ya y pution sija ufamodong guine y langet; ya y nina siñan y langet ufanmayengyong.
					</seg>
					<seg id="b.MAT.24.30" type="verse">
						Ayo nae uanog señat y Lajin taotao gui langet; yan ayo nae ufanugung todo y tribu sija gui tano; ya ujalie y Lajin taotao na mamamaela gui jilo y mapagajes sija gui langet, yan y ninasiñaña yan y dangculon minalagña.
					</seg>
					<seg id="b.MAT.24.31" type="verse">
						Ya utago y angetña sija yan y dangculo na catin y trompeta ya ujanadaña y inayigñija guine y cuatro manglo, desde y un punta gui langet asta y otro.
					</seg>
					<seg id="b.MAT.24.32" type="verse">
						N	24	32		33060	¶ Tingo y acomparasion y trongcon igos. Yanguin y ramasña mañaña ya manjagon, intingo na jijot y fañomnagan.
					</seg>
					<seg id="b.MAT.24.33" type="verse">
						Taegüenaoja locue jamyo, yaguin inlie todo este sija na güinaja, intingoja na esta jijot gui petta sija.
					</seg>
					<seg id="b.MAT.24.34" type="verse">
						Magajet jusangane jamyo, na ti ufanmalofan este na generasion, asta qui todo este sija na güinaja manmacumple.
					</seg>
					<seg id="b.MAT.24.35" type="verse">
						Y langet yan y tano ufanmalofan; lao y sinanganjo sija ti ufanmalofan.
					</seg>
					<seg id="b.MAT.24.36" type="verse">
						N	24	36		33100	¶ Lao ayo na jaane yan ayo na ora, taya tumungo, ni y angjet sija gui langet ni y Lajiña, na y Tatajoja.
					</seg>
					<seg id="b.MAT.24.37" type="verse">
						Lao calang y jaanin Noe, taegüijija locue y minamaela y Lajin taotao.
					</seg>
					<seg id="b.MAT.24.38" type="verse">
						Sa ayo na jaane sija y antes di y dilubio, estaba mañochocho yan manguiguimen, ya manasagua, yan manafanaasagua, asta ayo na jaane anae jumalom si Noe gui atca,
					</seg>
					<seg id="b.MAT.24.39" type="verse">
						Ya ti jatungo asta qui mato y dilubio, ya manchinile todos sija; taegüijija locue y minamaelan y Lajin taotao.
					</seg>
					<seg id="b.MAT.24.40" type="verse">
						Ya ayo na jaane uguaja dos gui fangualuan; y uno umacone, ya y otro umapolo:
					</seg>
					<seg id="b.MAT.24.41" type="verse">
						Dos palaoan manguguleg gui mitate; y uno umacone, y ya otro umapolo.
					</seg>
					<seg id="b.MAT.24.42" type="verse">
						N	24	42		33160	¶ Fanbela sa ti intingo jafa na jaane nae ufato y Señotmiyo.
					</seg>
					<seg id="b.MAT.24.43" type="verse">
						Tingo este na yaguin y gaeguima jatungo ngaean nae ufato y saque, ubelagüe, sa ti upolo na umayulangguan ni iyasija.
					</seg>
					<seg id="b.MAT.24.44" type="verse">
						Enao mina jamyo locue fanlisto, sa y Lajin taotao ufato güije na ora gui anae ti injajaso.
					</seg>
					<seg id="b.MAT.24.45" type="verse">
						Jaye y tifáfababa yan y malate na tentago, ni y señotña ninamagasgüe gui guimaña, para uninanae sija nañija gui tiempo?
					</seg>
					<seg id="b.MAT.24.46" type="verse">
						Dichoso ayo na tentago, yaguin mato y amuña ya sineda jafatitinas taegüije.
					</seg>
					<seg id="b.MAT.24.47" type="verse">
						Magajet jusangane jamyo, na uninamagasgüe todo gui iyoña.
					</seg>
					<seg id="b.MAT.24.48" type="verse">
						Lao yaguin ayo y taelaye na tentago ilegña gui corasonña: Y amujo ufato atrasao;
					</seg>
					<seg id="b.MAT.24.49" type="verse">
						Ya sigue di janafanlamen y mangachongña, y chumochocho yan gumiguimen yan y manbeglacho:
					</seg>
					<seg id="b.MAT.24.50" type="verse">
						Y señot ayo na tentago ufato güije na jaane gui anae ti jananangga yan y ora ni ti jatungo,
					</seg>
					<seg id="b.MAT.24.51" type="verse">
						Ya uyenajo güe ni latigo yan ufinanue ni y patteña yan hipocrita sija ayo nae uguaja tumanges, yan chegcheg nifen.
					</seg>
				</div>
				<div id="b.MAT.25" type="chapter">
					<seg id="b.MAT.25.1" type="verse">
						AYO nae y raenon langet parejo yan dies na bitgen, ni jachule y lamparañija ya manmapos para ujatagam y nobio.
					</seg>
					<seg id="b.MAT.25.2" type="verse">
						Ya y sinco guiya sija manmejnalom, ya y sinco manaetiningo.
					</seg>
					<seg id="b.MAT.25.3" type="verse">
						Y manaetiningo, jachule y lamparañija, ya ti manmañule laña.
					</seg>
					<seg id="b.MAT.25.4" type="verse">
						Lao y manmejnalom manmañule laña gui baso, yan y lamparañija. 
					</seg>
					<seg id="b.MAT.25.5" type="verse">
						Ya anae atrasasao y nobio, manmatujog todo sija, ya manmaego.
					</seg>
					<seg id="b.MAT.25.6" type="verse">
						Ya y tatalopuenge majungog un inagang, na ilegña: Estagüe y nobio na mamamaela! fanjuyong ya inresibe!
					</seg>
					<seg id="b.MAT.25.7" type="verse">
						Ayo nae todo y bitgen sija mangajulo ya jafamauleg y lamparañija.
					</seg>
					<seg id="b.MAT.25.8" type="verse">
						Ya y manaetiningo ilegñija ni manmejnalom: Naejam gui lañanmiyo sa y lamparanmame manmatae.
					</seg>
					<seg id="b.MAT.25.9" type="verse">
						Ya y manmejnalom manmanope ilegñija: Munga sa ti mannajongjit; lao janao fanmalag y manmanbebende ya infanmamajan para jamyo namaesa.
					</seg>
					<seg id="b.MAT.25.10" type="verse">
						Ya anae manmapos sija para ufanmamajan, mato y nobio; ya y estaba manlisto manjalom yan güiya gui guipot umasagua; ya majuchom y petta.
					</seg>
					<seg id="b.MAT.25.11" type="verse">
						Despues manmato y palo na bitgen ya ilegñija: Señot, Señot, babayejam.
					</seg>
					<seg id="b.MAT.25.12" type="verse">
						Lao güiya manope, ilegna; Magajet jusangane jamyo na ti jutungo jamyo.
					</seg>
					<seg id="b.MAT.25.13" type="verse">
						Fanmagmata sa ti intingo y jaane ni y ora.
					</seg>
					<seg id="b.MAT.25.14" type="verse">
						N	25	14		33390	¶ Sa uguaja parejo yan un taotao ni jumanao chago na tano, ya jaagang antes y tentagoña sija, ya jaentrega sija ni güinajaña.
					</seg>
					<seg id="b.MAT.25.15" type="verse">
						Ya y uno janae sinco talento, ya y otro dos, ya y otro uno; ya cada uno taemano y guinefuloña; ya enseguidas mapos.
					</seg>
					<seg id="b.MAT.25.16" type="verse">
						Ya y rumesibe y sinco na talento, janacometsio, ya jagana talo sinco na talento.
					</seg>
					<seg id="b.MAT.25.17" type="verse">
						Parejo locue yan y rumesibe dos, mangana talo dos.
					</seg>
					<seg id="b.MAT.25.18" type="verse">
						Lao y rumesibe y uno, jumuyong ya jaguadog y eda, ya janaatog y salape y senotña.
					</seg>
					<seg id="b.MAT.25.19" type="verse">
						Despues di apmam na tiempo, mato y señot ayo sija na tentago, ya manacuentas yan sija.
					</seg>
					<seg id="b.MAT.25.20" type="verse">
						Ya mato ayo y rumesibe sinco na talento, yan mañuñule talo sinco talento, ya ilegña: Señot, sinco na talento unnaeyo; estagüe talo sinco na junafangana.
					</seg>
					<seg id="b.MAT.25.21" type="verse">
						Y senotña ilegña nu güiya: Mauleg chechomo, jago mauleg na tentago yan guesmanosguejao: guine unfatinas mauleg gui didide, bae jupoluyejao megae: jalom gui minagof y señotmo.
					</seg>
					<seg id="b.MAT.25.22" type="verse">
						Mato locue ayo y rumesibe dos na talento, ya ilegña: Señot, dos na talento unnaeyo; estagüe talo dos talento na junafangana.
					</seg>
					<seg id="b.MAT.25.23" type="verse">
						Y señotña ilegña nu güiya: Mauleg chechomo, jago mauleg na tentago yan guesmanosguejao: guine unfatinas mauleg gui didide, bae jupoluyejao megae; jalom gui minagof y señotmo.
					</seg>
					<seg id="b.MAT.25.24" type="verse">
						Mato locue ayo y rumesibe un talento, ya ilegña: Señot, guajo jutungo na jago majetogjao na taotao; sa mangongoco jao gui anae ti mananom jao, ya manrecocoje jao gui anae ti mañalapon jao;
					</seg>
					<seg id="b.MAT.25.25" type="verse">
						Ya maañaoyo, ya maposyo ya junaatog y talentomo gui jalom y tano: estagüe ni iyomo.
					</seg>
					<seg id="b.MAT.25.26" type="verse">
						Lao y señotña inepe güe ilegña: Taelayejao na tentago yan gago. Untungoja na mangongoco yo gui anae ti mananom yo, ya manrecocoje yo gui anae ti mañalapon yo;
					</seg>
					<seg id="b.MAT.25.27" type="verse">
						Enao mina jago nesesita unnae y banquero sija ni salapejo, ya yaguin matoyo, juresibe y iyoco yan ganansia.
					</seg>
					<seg id="b.MAT.25.28" type="verse">
						Enao mina umanajanao ayo na talento guiya güiya, ya umannae ayo y guaja dies na talento.
					</seg>
					<seg id="b.MAT.25.29" type="verse">
						Sa jayeja y guaja, umannae güe, ya uguaja megae; lao y taya iyoña, achogja guaja güinajaña umanajanao.
					</seg>
					<seg id="b.MAT.25.30" type="verse">
						Ya y taebalenña na tentago, yute juyong gui jalom jomjom, ayo nae uguaja tumanges yan chegcheg nifen.
					</seg>
					<seg id="b.MAT.25.31" type="verse">
						N	25	31		33560	¶ Yaguin y Lajin taotao mato gui minalagña, yan todo y angjetña sija, ayo nae ufatachong gui jilo y tachong y minalagña;
					</seg>
					<seg id="b.MAT.25.32" type="verse">
						Ya umanafandaña gui menaña todo y nasion sija; ya umanafañajnge y uno gui otro, calang y pastot yan janasajnge y quinilo sija gui chiba;
					</seg>
					<seg id="b.MAT.25.33" type="verse">
						Ya japolo y quinilo sija gui agapaña, ya y chiba gui acagüeña.
					</seg>
					<seg id="b.MAT.25.34" type="verse">
						Ayo nae y ray ualog ni mangaegue gui agapaña: Maela jamyo mandichoso gui Tatajo, ya inereda y raeno ni esta listo para jamyo desde y mafatinas y tano;
					</seg>
					<seg id="b.MAT.25.35" type="verse">
						Sa anae ñalangyo, innachocho yo; anae majoyo, innaguimen yo; anae taotaojuyong yo, innajalom yo;
					</seg>
					<seg id="b.MAT.25.36" type="verse">
						Anae taya magagojo, innaminagago yo. Anae malangoyo, inbesita yo; anae gaegue yo gui calaboso, manmato jamyo guiya guajo.
					</seg>
					<seg id="b.MAT.25.37" type="verse">
						Ayo nae y manunas manmanope güe ilegñija: Señot, ngaean nae inliijao ñalang, ya innachocho jao? pat majo, ya innaguimen jao?
					</seg>
					<seg id="b.MAT.25.38" type="verse">
						Ngaean nae inliijao taotaojuyong, ya innajalom jao? pat anae taya magagomo, ya innaminagago jao?
					</seg>
					<seg id="b.MAT.25.39" type="verse">
						Pat ñgaean nae inliijao malango, pat y calaboso, ya manmatojam guiya jago?
					</seg>
					<seg id="b.MAT.25.40" type="verse">
						Y ray ujaope ilegña nu sija: Magajet jusangane jamyo, taemanoja na y infatinas ni uno güine gui mandiquique na mañelujo, infatinasja locue nu guajo.
					</seg>
					<seg id="b.MAT.25.41" type="verse">
						Ayo nae ilegña locue ni y mangaegue gui acagüeña: Fanjanao guiya guajo, jamyo matdito, fanmalag y taejinecog na guafe, ni esta manalisto ni anite yan y anjetña sija;
					</seg>
					<seg id="b.MAT.25.42" type="verse">
						Sa anae ñalangyo, ti innachocho yo; anae majoyo, ti innaguimen yo;
					</seg>
					<seg id="b.MAT.25.43" type="verse">
						Anae taotaojuyong yo, ti innajalom yo; anae taya magagojo, ti innaminagago yo; malangoyo, yan gaegue yo gui calaboso, lao ti inbesita yo.
					</seg>
					<seg id="b.MAT.25.44" type="verse">
						Ayo nae ufanmanope locue sija, ilegñija: Señot, ngaean nae inliijao ñalang, pat majo, pat taotaojuyong, pat taya magagomo, pat malango, pat gui calaboso, ya ti insetbejao? 
					</seg>
					<seg id="b.MAT.25.45" type="verse">
						Ayo nae ujaope sija, ilegña: Magajet jusangane jamyo, na taemanoja ti infatinas nu uno güine gui mas mandiquique, ti infatinas nu guajo. 
					</seg>
					<seg id="b.MAT.25.46" type="verse">
						Ya esta sija manmapos para y taejinecog na minasapet; lao y manunas para y taejinecog na linala.
					</seg>
				</div>
				<div id="b.MAT.26" type="chapter">
					<seg id="b.MAT.26.1" type="verse">
						YA susede anae munjayan si Jesus jasangan este sija na sinangan, ilegña ni disipuluña sija;
					</seg>
					<seg id="b.MAT.26.2" type="verse">
						Intingo na dos na jaane talo umafatinas y guipot; ya y Lajin taotao umaentrega para umatane gui quiluus.
					</seg>
					<seg id="b.MAT.26.3" type="verse">
						Ayo nae y prinsipen y mamale sija, yan y manbijo na taotao sija, mandaña gui palasyon y magas na pale, y naanña si Caefas:
					</seg>
					<seg id="b.MAT.26.4" type="verse">
						Ya manaconseja entresija para ujacone si Jesus pot dinague, ya ujapuno.
					</seg>
					<seg id="b.MAT.26.5" type="verse">
						Lao ilegñija: Munga gui jaanin y guipot, sa munga na umafatinas yinaoyao gui taotao sija.
					</seg>
					<seg id="b.MAT.26.6" type="verse">
						Ya anae estaba si Jesus guiya Betania, gui guima Simon y ategtog,
					</seg>
					<seg id="b.MAT.26.7" type="verse">
						Mato guiya güiya un palaoan, na guaja un boteya alabastron ungüento na dangculo baliña, ya jachuda gui jilo iluña, anae estaba gui lamasa na matatachong:
					</seg>
					<seg id="b.MAT.26.8" type="verse">
						Lao anae malie ni disipuluña sija, ninafanlalalo, ya ilegñija: Jafa na jagagasta este?
					</seg>
					<seg id="b.MAT.26.9" type="verse">
						Sa este na ungüento siña mabende pot dangculo na presio, ya ufanmanae y mamoble.
					</seg>
					<seg id="b.MAT.26.10" type="verse">
						Anae jatungo si Jesus, ilegña nu sija: Jafa na innachatsaga y palaoan? sa jafatinas mauleg na chocho para guajo.
					</seg>
					<seg id="b.MAT.26.11" type="verse">
						Sa jamyo guaja siempre mamoble manjajamyo, lao guajo, siempre taya.
					</seg>
					<seg id="b.MAT.26.12" type="verse">
						Sa jachuda este na ungüento gui tataotaojo, jafatinas para majafotjo.
					</seg>
					<seg id="b.MAT.26.13" type="verse">
						Magajet jusangane jamyo: Mano nae este na ebangelio na umapredica gui todo y tano, uguajaja locue este y finatinasña este na palaoan, masangan para memoriasña.
					</seg>
					<seg id="b.MAT.26.14" type="verse">
						N	26	14		33850	¶ Ayo nae y uno gui dose, y naanña si Judas Iscariote, mapos malag y prinsipen y mamale sija,
					</seg>
					<seg id="b.MAT.26.15" type="verse">
						Ya ilegña: Jafa malagomiyo innaeyo, ya juentrega jamyo nu güiya? Ya manmapesa para güiya treinta pidason salape.
					</seg>
					<seg id="b.MAT.26.16" type="verse">
						Ya desde ayo, manmanaliligao lugat para umaentrega güe.
					</seg>
					<seg id="b.MAT.26.17" type="verse">
						N	26	17		33880	¶ Ya y finenana na jaanin gupot pan sin lebadura, manmato y disipulo gui as Jesus, ya ilegñija: Mano nae malagojao ya infamaulequejao namo gui guipot?
					</seg>
					<seg id="b.MAT.26.18" type="verse">
						Ya ilegña: Janao fanmalag y siuda, gui guima ayo na taotao, y insangane: Y Maestro ilegña, y tiempoco esta jijot, iyajamyo nae jufatinas y guipot Pascua yan y disipulojo sija.
					</seg>
					<seg id="b.MAT.26.19" type="verse">
						Ya y disipulo sija jafatinas y mantinago as Jesus, ya manalisto y guipot pascua.
					</seg>
					<seg id="b.MAT.26.20" type="verse">
						Ya anae pupuenge güije na jaane, matachong gui lamasa yan y dose na disipulo;
					</seg>
					<seg id="b.MAT.26.21" type="verse">
						Ya anae mañochocho güiya ilegña: Magajet jusangane jamyo, na uno guiya jamyo uentregayo.
					</seg>
					<seg id="b.MAT.26.22" type="verse">
						Sija ninafangostriste, ya sigue di ilegñija cada uno nu güiya: Buente guajo, Señot?
					</seg>
					<seg id="b.MAT.26.23" type="verse">
						Ayo nae manope ilegña: Y munajalom y canaeña yan guajo gui plato, güiya uentregayo.
					</seg>
					<seg id="b.MAT.26.24" type="verse">
						Magajet na y Lajin taotao ujanao, calang y esta matugue nu güiya; lao ay ay para ayo na taotao ni y jaentrega y Lajin taotao! maulegña mojon ayo na taotao na ti umafañago.
					</seg>
					<seg id="b.MAT.26.25" type="verse">
						Ayo nae manope si Judas, ni umentrega güe, ilegña: Guajo buente Rabi? Ylegña nu güiya: Jago guinin sumangan.
					</seg>
					<seg id="b.MAT.26.26" type="verse">
						N	26	26		33970	¶ Ya mientras mañochocho, jachule si Jesus y pan, ya jabendise, ya jaipe, ya janae y disipoluña sija, ya ilegña: Chule, ya cano; este y tataotaojo.
					</seg>
					<seg id="b.MAT.26.27" type="verse">
						Jachule y copa, ya janae si Yuus grasias, ya janae sija ni y copa, ilegña: Fanguimen jamyo todo.
					</seg>
					<seg id="b.MAT.26.28" type="verse">
						Sa este y jâgâjo gui Nuevo Testamento, ni y machuda para megae, para inasiin y isao.
					</seg>
					<seg id="b.MAT.26.29" type="verse">
						Ya jusangane jamyo, na desde pago ti juguimen mas y tinegcha ubas, asta ayo na jaane anae para juguimen nuebo yan jamyo gui raenon Tata.
					</seg>
					<seg id="b.MAT.26.30" type="verse">
						N	26	30		34010	¶ Ya anae munjayan jacanta un himno, manmapos para sabana Olibo,
					</seg>
					<seg id="b.MAT.26.31" type="verse">
						Ayo nae si Jesus ilegña nu sija: Todos jamyo ufanmañoda guiya guajo ocasion inale pago na puenge; sa matugue esta: Junafañetnot y pastot, ya y quinilo sija manmachalapon gui manada.
					</seg>
					<seg id="b.MAT.26.32" type="verse">
						Lao despues di unacajuloyo talo gui entalo manmatae, jujanao gui menanmiyo guiyo Galilea.
					</seg>
					<seg id="b.MAT.26.33" type="verse">
						Si Pedro manope, ilegña nu güiya: Yaguin todos ufanmañoda guiya jago ocasion inale lao guajo ti jusoda para siempre ocasion inale.
					</seg>
					<seg id="b.MAT.26.34" type="verse">
						Si Jesus, ilegña: Magajet jusanganejao: na pago na puenge, antes di ucanta y gayo, undagueyo tres biaje.
					</seg>
					<seg id="b.MAT.26.35" type="verse">
						Ylegña nu guiya si Pedro: Achogaja junesesita matae yan jago, lao ti judaguejao. Yan todo y palo disipulo sija, taegüenaoja ilegñija locue.
					</seg>
					<seg id="b.MAT.26.36" type="verse">
						Ayo nae mato si Jesus yan sija gui güetta na mafanaan Gethsemane, ya ilegña ni disipuluña sija: Fanmatachong güine, ya jumanaoyo ya j ufanaetae güije guato.
					</seg>
					<seg id="b.MAT.26.37" type="verse">
						Ya jacone gachongña si Pedro yan y dos lajin Sebedeo, ya jatutujon mantriste yan manmajalang.
					</seg>
					<seg id="b.MAT.26.38" type="verse">
						Ayo nae si Jesus ilegña nu sija: Y antijo gostriste asta qui matae: fañaga güine, ya infanbela yan guajo.
					</seg>
					<seg id="b.MAT.26.39" type="verse">
						Ya mamocat mona didide, tumecon ya manaetae, ilegña: Tatajo, yaguin siña, nafalofan este na copa guiya guajo: lao ti según y minalagojo, na según y minalagomo.
					</seg>
					<seg id="b.MAT.26.40" type="verse">
						Ya mato gui disipuluña sija, ya jasoda sija na manmamaego: ya ilegña as Pedro: Jafa, ada ti siña jamyo infanbela yan guajo una ora?
					</seg>
					<seg id="b.MAT.26.41" type="verse">
						Fanbela ya infanmanaetae, para chamiyo fanjajalom gui tentasion: y espiritu magajet na malago lao y catne echecho.
					</seg>
					<seg id="b.MAT.26.42" type="verse">
						Mapos talo gui segundo biaje ya manaetae, ilegña: Tatajo, yaguin ti siña este na copa malofan guiya guajo, yaguin ti juguimen, ufatinas y minalagomo.
					</seg>
					<seg id="b.MAT.26.43" type="verse">
						Ya mato, ya jasoda talo sija na manmamaego; sa y atadogñija manmacat.
					</seg>
					<seg id="b.MAT.26.44" type="verse">
						Ya jadingo sija, mapos talo ya manaetae gui mina tres biaje, jasangan ayoja na sinangan.
					</seg>
					<seg id="b.MAT.26.45" type="verse">
						Ayo nae mato gui disipuluña sija, ya ilegña: Infanmamaegoja, pago, yan infandescacansaja; estagüe na mato y ora, ya y Lajin taotao esta maentrega gui canae y manisao sija.
					</seg>
					<seg id="b.MAT.26.46" type="verse">
						Fangajulo na nije tafanjanao; estagüe esta mato y umentregayo.
					</seg>
					<seg id="b.MAT.26.47" type="verse">
						N	26	47		34180	¶ Ya y tiempoja anae cumuecuentos güe, estagüe si Judas, uno gui dose, mato mañisija yan un dangculon linajyan taotao, manmañuñule espada yan galute, tinago y prinsipen y mamale sija yan y manamco na taotao sija.
					</seg>
					<seg id="b.MAT.26.48" type="verse">
						Yan umentrega güe, mannae esta señat, ilegña: Y juchico, güiya; guesguot.
					</seg>
					<seg id="b.MAT.26.49" type="verse">
						Ya enseguidas matogüe gui as Jesus, ya ilegña nu güiya: Minagof, Maestro! ya jachico.
					</seg>
					<seg id="b.MAT.26.50" type="verse">
						Ya si Jesus, ilegña nu güiya: Amigo, jafajao na mato? Ayo nae manmato sija ya maguot si Jesus, ya macone.
					</seg>
					<seg id="b.MAT.26.51" type="verse">
						Ya, estagüe, uno gui mangachong si Jesus, jajuto y canaeña, ya jalagnos y espadaña, y janalamen uno gui tentago y prinsipen y mamale sija, janajanao un talanga.
					</seg>
					<seg id="b.MAT.26.52" type="verse">
						Ayo nae si Jesus ilegña nu güiya: Natalo guato y espadamo gui sagaña; sa todo y manmañuñule espada, nu y espadaja ufanpinino.
					</seg>
					<seg id="b.MAT.26.53" type="verse">
						Ada jinasomo na ti siñayo jutayuyut si Tata pago, ya güiya unaeyo enseguidas mas di dose legion na angjet sija?
					</seg>
					<seg id="b.MAT.26.54" type="verse">
						Lao jaftaemano macumple y Tinigue sija; sa matugue na taegüenao nesesita umafatinas este?
					</seg>
					<seg id="b.MAT.26.55" type="verse">
						Ayo na ora ilegña si Jesus ni linajyan taotao: Manmato jamyo parejo yan contra y saque, na manmañuñule jamyo espada yan galute para inqueneyo? Cada jaane manjijitaja guajo matachong gui templo, mamnanagüe nu jamyo, ya ti inqueneyo.
					</seg>
					<seg id="b.MAT.26.56" type="verse">
						Lao todo este umafatinas, para umacumple y Tinigue sija ni y profeta sija. Ayo nae todo y disipuluña sija madingo güe, ya manmalago.
					</seg>
					<seg id="b.MAT.26.57" type="verse">
						N	26	57		34280	¶ Ya ayo sija y cumone si Jesus, macone güe guato gui as Caefas, magas na pale, anae manestaba y escriba sija yan y manamco na mandadaña.
					</seg>
					<seg id="b.MAT.26.58" type="verse">
						Lao si Pedro, dinalalag güe chago asta qui mato gui colat y magas na pale; ya jumalom ya manmatachong yan y tentago sija, para ulie y uttimo.
					</seg>
					<seg id="b.MAT.26.59" type="verse">
						Ya y prinsipen y mamale sija yan todo y inetnon ofisiat, manmanaliligao ni ti magajet na testimonio contra si Jesus, para umapuno.
					</seg>
					<seg id="b.MAT.26.60" type="verse">
						Lao ni uno mañoda; achogja mato megae na ti manmagajet na testigo. Lao y uttimo manmato dos,
					</seg>
					<seg id="b.MAT.26.61" type="verse">
						Na ilegñija, Este na taotao ilegña: Guajo siña juyulang papa este na gumayuus, ya junacajulo gui tres na jaane.
					</seg>
					<seg id="b.MAT.26.62" type="verse">
						Ya cajulo y magas y mamale, ya ilegña nu güiya: Ti unfanope ni jafa? Jafa este na testimonio contra jago?
					</seg>
					<seg id="b.MAT.26.63" type="verse">
						Lao si Jesus mamatquiloja. Ya y magas y mamale ilegña nu güiya: Jutayuyutjao pot y lalâlâ na Yuus, na unsanganejam cao jago si Cristo, Lajin Yuus.
					</seg>
					<seg id="b.MAT.26.64" type="verse">
						Si Jesus ilegña nu güiya: Jago guinin sumangan. Ya jusangane jamyo na desde pago inlie y Lajin taotao na matatachong gui agapa y ugaeninasiña na canae, ya umamaela gui jalom y mapagajes sija gui langet.
					</seg>
					<seg id="b.MAT.26.65" type="verse">
						Ayo nae y magas y mamale, jatiteg y magaguña, ya ilegña: Cumuentos chatfino contra si Yuus: jafa mas na utanesesita testigo sija? Estagüe esta pago na injingog y chinatfino contra si Yuus.
					</seg>
					<seg id="b.MAT.26.66" type="verse">
						Jafa pinelonmimiyo? Sija manmanope ilegñija: Jamerese y finatae.
					</seg>
					<seg id="b.MAT.26.67" type="verse">
						Ayo nae matolae y mataña yan patmada güe; ya y palo manafañetnot nu y dinemo;
					</seg>
					<seg id="b.MAT.26.68" type="verse">
						Ya ilegñija: Profetisayejam, O Cristo! jayejao munafañetnot?
					</seg>
					<seg id="b.MAT.26.69" type="verse">
						N	26	69		34400	¶ Ya ayo na tiempo si Pedro estaba matatachong gui sumanjiyong gui guelat; ya mato guija güiya un palaoan tentago, ya ilegña: Manjajamjo locue yan si Jesus y Galileo.
					</seg>
					<seg id="b.MAT.26.70" type="verse">
						Lao güiya jadague gui menan todos, ilegña: Ti jutungo jafa ilelegmo.
					</seg>
					<seg id="b.MAT.26.71" type="verse">
						Ya anae jumuyong gui petta; linie ni otro palaoan, ya ilegña ni ayo y manestaba güije: Este locue mañisija yan si Jesus Nasareno.
					</seg>
					<seg id="b.MAT.26.72" type="verse">
						Ya jadague talo ya manjula ilegña: Ti jutungo ayo na taotao.
					</seg>
					<seg id="b.MAT.26.73" type="verse">
						Ti apmam despues manmato sija y mangaegue güije, ya ilegñija as Pedro: Magajet na jago locue uno guiya sija; sa y sinanganmo dumiclalara jao.
					</seg>
					<seg id="b.MAT.26.74" type="verse">
						Ayo nae jatutujon mumatdise, yan manjula, ilegña: Ti jutungo ayo na taotao. Ya enseguidas cumanta y gayo.
					</seg>
					<seg id="b.MAT.26.75" type="verse">
						Ya jajaso si Pedro y sinangan Jesus ni ilegña: Antes di ucanta y gayo, undagueyo tres biaje. Ya mapos juyong ya gueftumanges.
					</seg>
				</div>
				<div id="b.MAT.27" type="chapter">
					<seg id="b.MAT.27.1" type="verse">
						YA mato y egaan, todo y prinsipen y mamale, yan y manamco na taotao sija, mandaña y manaconseja entre sija contra si Jesus, para umapuno güe.
					</seg>
					<seg id="b.MAT.27.2" type="verse">
						Ya anae munjayan magode güe, macone ya maentrega gui as Ponsio Pilato y magalaje.
					</seg>
					<seg id="b.MAT.27.3" type="verse">
						N	27	3		34490	¶ Ayo nae si Judas, y umentrega güe, jalie na esta umayogua, ya mañotsot ya jachule talo guato y treinta pidason salape gui prinsipen y mamale yan y manamco na taotao sija,
					</seg>
					<seg id="b.MAT.27.4" type="verse">
						Ya ilegña: Guajo isaoyo, juentrega y taeisao na jâgâ. Lao sija ilegñija: Jafa ayo guiyajame? Jagoja adaje.
					</seg>
					<seg id="b.MAT.27.5" type="verse">
						Ya jayute y pidason salape jalom gui jalom y templo, ya mapos ya jañaca güe.
					</seg>
					<seg id="b.MAT.27.6" type="verse">
						Ya y prinsipen y mamale sija, jachule y salape ya ilegñija: Ti tunas na tapolo gui tesoro sa baliña y jâgâ.
					</seg>
					<seg id="b.MAT.27.7" type="verse">
						Ya manaconseja entre sija, ya mafajan y fangualuan oyero, para y naftan y taotaojuyong.
					</seg>
					<seg id="b.MAT.27.8" type="verse">
						Ayo mina mafanaan ayo na fangualuan: Fangualuan jâgâ, asta pago na jaane.
					</seg>
					<seg id="b.MAT.27.9" type="verse">
						Ayo nae macumple y sinangan na pot y profeta Jeremias, ni ilegña: Ya sija jachule y treinta pidason salape, presio ayo y gaebale, y presio na mapolo gui jiloña y famaguon Israel;
					</seg>
					<seg id="b.MAT.27.10" type="verse">
						Ya manmanae sija, para ujafajan y fangualuan y oyero taegüenao, na jatagoyo y Señot.
					</seg>
					<seg id="b.MAT.27.11" type="verse">
						N	27	11		34570	¶ Ya si Jesus estaba tomotojgue gui menan y magalaje, ya y magalaje finaesen güe, ilegña: Jago y Ray Judio sija? Si Jesus ilegña: Jago umalog.
					</seg>
					<seg id="b.MAT.27.12" type="verse">
						Ya anae mafaaela ni y prinsipen y mamale, yan y manamco sija, ti manope ni jafa.
					</seg>
					<seg id="b.MAT.27.13" type="verse">
						Ayo nae si Pilato ilegña nu güiya: Ti unjujungog cuanto na güinaja nae manmadeclara contra jago?
					</seg>
					<seg id="b.MAT.27.14" type="verse">
						Ya ti manope ni un sinangan; ya ninagosmanman y magalaje.
					</seg>
					<seg id="b.MAT.27.15" type="verse">
						Ya y jaanin y guipot, costumbreña y magalaje na usotta pot y taotao sija un preso, jaye y malagoñija.
					</seg>
					<seg id="b.MAT.27.16" type="verse">
						Ya guaja presoñija uno na afamao, na y naanña si Barabas.
					</seg>
					<seg id="b.MAT.27.17" type="verse">
						Ya anae mandaña ilegña si Pilato nu sija: Jaye malagonmiyo jusottaye jamyo? Si Barabas pat si Jesus, ni mafanaan Cristo?
					</seg>
					<seg id="b.MAT.27.18" type="verse">
						Sa jatungoja na pot embidiañija muna maentrega güe.
					</seg>
					<seg id="b.MAT.27.19" type="verse">
						N	27	19		34650	¶ Ya anae estaba güe na matatachong gui tribuna, y asaguaña manago nu güiya, ilegña: Chamo umeentalo nu enao tunas na taotao; sa pago jupadedese megae sija gui güinife pot güiya.
					</seg>
					<seg id="b.MAT.27.20" type="verse">
						Lao y prisipen y mamale sija, yan y manamco sija jasoyo y taotao sija, na ujagagao si Barabas, ya si Jesus, umapuno.
					</seg>
					<seg id="b.MAT.27.21" type="verse">
						Ya y magalaje manope, ilegña nu sija: Jaye gui dos malagonmiyo jusottaye jamyo? Sija ilegñija: Si Barabas.
					</seg>
					<seg id="b.MAT.27.22" type="verse">
						Si Pilato ilegña nu sija: Ya jafa jufatinas as Jesus ni mafanaan Cristo? Todos sija ilegñija: Umatane gui quiluus.
					</seg>
					<seg id="b.MAT.27.23" type="verse">
						Ya ilegña: Jafa na taelaye finatinasña? Lao sija managang mas duro, ilegñija: Umatane gui quiluus.
					</seg>
					<seg id="b.MAT.27.24" type="verse">
						N	27	24		34700	¶ Anae jalie si Pilato na taya jafa na probecho, lao mas y ninafanyaoyao, mañule janom ya jafagase y canaeña gui menan y taotao sija, ya ilegña: Taeisaoyo gui jâgâ este y tunas na taotao: lie jamyo.
					</seg>
					<seg id="b.MAT.27.25" type="verse">
						Ya manmanope todo y taotao sija ilegñija: Y jâgâña usaga guiya jame, yan y famaguonmame.
					</seg>
					<seg id="b.MAT.27.26" type="verse">
						Ayo nae masotta si Barabas, ya an munjayan mapanag si Jesus, maentrega para umaatane gui quiluus.
					</seg>
					<seg id="b.MAT.27.27" type="verse">
						Ayo nae y sendalon y magalaje macone si Jesus gui pretorio, ya mandaña guiya güiya todo y manadan sendalo sija.
					</seg>
					<seg id="b.MAT.27.28" type="verse">
						Ya mapula y magaguña, ya manaminagago agaga na magagon anaco.
					</seg>
					<seg id="b.MAT.27.29" type="verse">
						Ya mapolo gui iluña un corona na mafatinas ni títuca sija, yan un piao gui agapa na canaeña; ya mandimo gui menaña, ya mamofefea, ilegñija: Jafa talatmanu jao Ray Judio sija!
					</seg>
					<seg id="b.MAT.27.30" type="verse">
						Ya matolae güe, ya machule y piao ya mapanag y iluña.
					</seg>
					<seg id="b.MAT.27.31" type="verse">
						Ya anae munjayan mamofefea, mapula y magagon anaco, ya manaminagago ni magaguña, ya macone para umaatane gui quiluus.
					</seg>
					<seg id="b.MAT.27.32" type="verse">
						N	27	32		34780	¶ Ya anae jumajanao manasoda yan un taotao Sirene na y naanña si Simon: este maobliga para uchinilie ni quiluusña.
					</seg>
					<seg id="b.MAT.27.33" type="verse">
						N	27	33		34790	¶ Ya anae manmato gui un lugat na mafanaan Golgota, cumequeilegña, y sagan calabera,
					</seg>
					<seg id="b.MAT.27.34" type="verse">
						Mannae para uguimen binagle, manadaña yan lalaet; ya anae jachague, ti malago jaguimen.
					</seg>
					<seg id="b.MAT.27.35" type="verse">
						Anae munjayan maatane gui quiluus, mandesapatta y magaguña, mayute suette sija gui jiloña; (para umacumple y mumayan masangan pot y profeta: Ujanaadesapatta y magagujo, ya y jilo y magagujo ufanmayute suette sija.)
					</seg>
					<seg id="b.MAT.27.36" type="verse">
						Ya manmatachong, ya maadadaje güe güije.
					</seg>
					<seg id="b.MAT.27.37" type="verse">
						Ya mapolo gui iluña y mafaelaña, matugue: ESTE SI JESUS RAY Y JUDIO SIJA.
					</seg>
					<seg id="b.MAT.27.38" type="verse">
						Ayo nae maatane yan güiya gui quiluus yan y dos na saque; y uno gui agapaña ya y otro gui acagüeña.
					</seg>
					<seg id="b.MAT.27.39" type="verse">
						N	27	39		34850	¶ Ya y taotao na manmalolofan, masangane güe innataelaye, ya jayeyengyong y iluñija,
					</seg>
					<seg id="b.MAT.27.40" type="verse">
						Ya ilegñija: Jago y yumute papa y templo, ya y mina tres na jaane unnacajulo; libre maesajao; yaguin jago Lajin Yuus, tunog papa güenao gui quiluus.
					</seg>
					<seg id="b.MAT.27.41" type="verse">
						Taegüinija locue mamofefea güe y prisipen mamale sija, yan y escriba sija, yan y Fariseo sija, yan y manamco na taotao sija, ilegñija:
					</seg>
					<seg id="b.MAT.27.42" type="verse">
						Janalibre y palo, ya ti siñagüe janalibre na maesa. Güiya y Ray y Israel; polo ya utunog papa pago gui quiluus, ya ayo nae utajonggue güe.
					</seg>
					<seg id="b.MAT.27.43" type="verse">
						Jaangoco si Yuus; polo ya ulinibre pago, yaguin malago nu güiya, sa ilegña: Güajo Lajin Yuus.
					</seg>
					<seg id="b.MAT.27.44" type="verse">
						Y mañaque locue, ni y manmaatane yan güiya gui quiluus, manajuyonge güe locue.
					</seg>
					<seg id="b.MAT.27.45" type="verse">
						N	27	45		34910	¶ Ya desde y mina saes na ora guaja jinemjom todo y jilo y tano, asta y mina nuebe na ora.
					</seg>
					<seg id="b.MAT.27.46" type="verse">
						Ya y mina nuebe na ora, si Jesus umagang nu y dangculon inagang ilegña: Eli, Eli, lama sabactani! cumequeilegña: Yuusso, Yuusso, jafa na undingo yo?
					</seg>
					<seg id="b.MAT.27.47" type="verse">
						Ya y palo ni manestaba güije, majungog güe, ya ilegñija: Si Elias este jaaagang.
					</seg>
					<seg id="b.MAT.27.48" type="verse">
						Ya enseguidas malago uno guiya sija, ya jachule y espongja y janafañopchop binagle, ya japolo gui un piao, ya janae güe para uguimen.
					</seg>
					<seg id="b.MAT.27.49" type="verse">
						Y palo ilegñija: Polo ya talie cao ufato si Elias ya uninalibre.
					</seg>
					<seg id="b.MAT.27.50" type="verse">
						N	27	50		34960	¶ Ayo nae si Jesus, anae munjayan umagang talo otro biaje nu y dangculon inagang jaentrega y espiritu.
					</seg>
					<seg id="b.MAT.27.51" type="verse">
						Ya estagüe y cottinan y templo na masise y dos pedaso, guinin sumanjilo asta y sumanpapa; ya y tano mayengyong, ya y acho sija mangoca.
					</seg>
					<seg id="b.MAT.27.52" type="verse">
						Ya y naftan sija manmababa ya megae na tataotao mañantos sija ni manmamaego, mangajulo;
					</seg>
					<seg id="b.MAT.27.53" type="verse">
						Ya jumanao gui naftan, despues di quinajiloña, ya mato gui santos na siuda, ya manalie ya megae.
					</seg>
					<seg id="b.MAT.27.54" type="verse">
						Ya y senturion, yan y mangaegue yan güiya na maadadaje si Jesus, anae malie y linao yan todo ayo sija y manmafatinas, mangosmaañao ya ilegñija: Sumen magajet na Lajin Yuus este.
					</seg>
					<seg id="b.MAT.27.55" type="verse">
						Ya mangaegue güije megae na famalaoan na manmanaatan gui chago, ni jadalalag si Jesus guine Galilea ya jasesetbe.
					</seg>
					<seg id="b.MAT.27.56" type="verse">
						Gui entalo ayo sija si Maria Magdalena, yan si Maria nanan Santiago yan José, yan y nanan y famaguon Sebedeo.
					</seg>
					<seg id="b.MAT.27.57" type="verse">
						N	27	57		35030	¶ Ya anae este pupuenge güije na jaane, mato un taotao Arimatea, na rico, na y naanña si José, na güiya locue disipulon Jesus.
					</seg>
					<seg id="b.MAT.27.58" type="verse">
						Güiya mato gui as Pilato, ya jagagao y tataotao Jesus. Ayo nae si Pilato manago na umanae.
					</seg>
					<seg id="b.MAT.27.59" type="verse">
						Ya jachule si José y tataotao, ya jabalutan ni un sabanas na gasgas,
					</seg>
					<seg id="b.MAT.27.60" type="verse">
						Ya japolo gui nuebo na naftanña, ni y finatinasñaja gui acho ni sacapico; ya janagalileque guato un dangculon acho y pettan y naftan, ya mapos.
					</seg>
					<seg id="b.MAT.27.61" type="verse">
						N	27	61		35070	¶ Ya manestaba güije si Maria Magdalena, yan y otro Maria, na manmatatachong gui menan y naftan.
					</seg>
					<seg id="b.MAT.27.62" type="verse">
						N	27	62		35080	¶ Ya y inagpaña na jaane, despues di y jaanen finamauleg, mandaña y prinsipen y mamale sija, yan y Fariseo sija gui as Pilato,
					</seg>
					<seg id="b.MAT.27.63" type="verse">
						Ya ilegñija: Señot, injaso na ayo y dacon ilegña, anae estaba lalâlâ: Despues di tres na jaane, jucajulo talo.
					</seg>
					<seg id="b.MAT.27.64" type="verse">
						Enao mina fanago, ya umaasegura y naftan, asta y mina tres na jaane; sa noseaja ufanmato y disipulo sija an puenge ya ujasaque; ya ujaalog ni taotao sija: Cajulo esta gui entalo manmatae: ya y uttimo na linache udangculoña qui y finenana.
					</seg>
					<seg id="b.MAT.27.65" type="verse">
						Ilegña si Pilato nu sija: Inguaja un guatdianmiyo; janao, ya inasegura todo manu y ninasiñanmiyo.
					</seg>
					<seg id="b.MAT.27.66" type="verse">
						Ayo nae manmapos sija, ya maadaje y naftan para umaasegura, ya maseyo y acho.
					</seg>
				</div>
				<div id="b.MAT.28" type="chapter">
					<seg id="b.MAT.28.1" type="verse">
						YUTTIMO na ora y sabalo, gui egaan anae mumanánaná y finénana na jaane gui semana, mato si Maria Magdalena yan y otro Maria, para ujalie y naftan.
					</seg>
					<seg id="b.MAT.28.2" type="verse">
						Ya, estagüe un dangculon linao; sa y angjet y Señot tumunog guine y langet, ya janagalileg y acho gui petta, ya matachong gui sumanjilo.
					</seg>
					<seg id="b.MAT.28.3" type="verse">
						Ya y jechuraña parejo yan y lamlam, ya y magaguña apaca calang niebe.
					</seg>
					<seg id="b.MAT.28.4" type="verse">
						Ya pot y minaañao nu güiya, y guatdia sija mayengyong ya sumaga calang manmatae.
					</seg>
					<seg id="b.MAT.28.5" type="verse">
						Ya manope y angjet, ilegña ni famalaoan sija: Chamiyo fanmaaañao jamyo; sa jutungoja na inaliligao si Jesus, ni guinin maatane gui quiluus.
					</seg>
					<seg id="b.MAT.28.6" type="verse">
						Taegüe güine; sa esta cajulo, taegüine guinin jasangan. Maela ya inlie y lugat anae guinin umaason y Señot;
					</seg>
					<seg id="b.MAT.28.7" type="verse">
						Ya janao fanlagoguse, ya sangane y disipuluña sija, na esta cajulo gui entalo y manmatae, ya infanninanangga Galilea: ya ayo nae inlie güe; estagüe, na esta jusangane jamyo.
					</seg>
					<seg id="b.MAT.28.8" type="verse">
						Ayo nae sija manapos gui naftan, manmaañao yan mangosmagof, yan manmalalago para umannae notisia y disipuluña sija.
					</seg>
					<seg id="b.MAT.28.9" type="verse">
						N	28	9		35210	¶ Ya estagüe si Jesus na manasoda ya ilegña nu sija: Fanmagof todos! Ya sija manmato, ya manmagote y adengña ya maadora güe.
					</seg>
					<seg id="b.MAT.28.10" type="verse">
						Ayo nae si Jesus ilegña nu sija: Chamiyo fanmaañao; janao ya sangane mañelujo na ufanjanao para Galilea; ya ayo nae ujaliiyo güije.
					</seg>
					<seg id="b.MAT.28.11" type="verse">
						N	28	11		35230	¶ Anae manmapos sija, estagüe palo gui guatdia sija na manmato gui siuda, ya janatungo y prinsipen y mamale sija, todo y munjayan manmafatinas.
					</seg>
					<seg id="b.MAT.28.12" type="verse">
						Ya anae mandaña yan y manamco na taotao ya manaconseja entre sija, mannae y sendalo sija megae na salape,
					</seg>
					<seg id="b.MAT.28.13" type="verse">
						Ya ilegñija: Alog, y disipuluña sija manmato gui anae puenge, ya masaque güe, anae manmamaegojam.
					</seg>
					<seg id="b.MAT.28.14" type="verse">
						Yaguin jaecungog este y magalaje, jame innamalago güe ya infanseguro.
					</seg>
					<seg id="b.MAT.28.15" type="verse">
						Ayo nae sija jachule y salape ya jafatinas jafa y manmafanagüe sija: ya esta na sinangan mapublilica ni Judio sija asta pago na jaane.
					</seg>
					<seg id="b.MAT.28.16" type="verse">
						N	28	16		35280	¶ Ya y onse na disipulo sija manmapos para Galilea, gui un ogso anae guinin mantinago as Jesus.
					</seg>
					<seg id="b.MAT.28.17" type="verse">
						Ya anae malie, maadoragüe; lao y palo buebuente.
					</seg>
					<seg id="b.MAT.28.18" type="verse">
						N	28	18		35300	¶ Ya mato guiya sija si Jesus ya jasangane sija, ilegña: Todo y ninasiña manaeyo, gui langet yan y tano.
					</seg>
					<seg id="b.MAT.28.19" type="verse">
						Fanjanao, ya fannaquilisyano todo y nasion sija, tagpange sija pot y naan y Tata, yan y Lajiña, yan y Espiritu Santo:
					</seg>
					<seg id="b.MAT.28.20" type="verse">
						Fanagüe sija, na ujaadaje todosija ni jutago jamyo; sa estagüe jugagaegueja guiya jamyo todo y jaane, asta y jinecog y tano. Amen.
					</seg>
				</div>
			</div>
			<div id="b.MAR" type="book">
				<div id="b.MAR.1" type="chapter">
					<seg id="b.MAR.1.1" type="verse">
						TUTUJON y ibangelion Jesucristo, Lajin Yuus.
					</seg>
					<seg id="b.MAR.1.2" type="verse">
						Jaftaemano esta matugue gui profeta Isaias: Estagüe, guajo tumago y tentagojo gui menan matamo, para ufamauleg y chalanmo gui menamo.
					</seg>
					<seg id="b.MAR.1.3" type="verse">
						Ynagang ni umaagang gui desierto: Fanmauleg y chalan y Señot: natunas y cayejonña.
					</seg>
					<seg id="b.MAR.1.4" type="verse">
						Si Juan managpange gui desierto, ya jasetmon y tinagpangen minañotsot para inasiin isao sija.
					</seg>
					<seg id="b.MAR.1.5" type="verse">
						Ya manjanao guiya güiya guato todo y tano Judea, yan todo sija guiya Jerusalem; ya todo sija mantinagpange gui sadog Jordan, ya jaconfesatñaejon y isaoñija.
					</seg>
					<seg id="b.MAR.1.6" type="verse">
						Ya si Juan minagagon pulon cameyo, yan sinturon cuero gui senturaña; ya y naña, apacha yan miet monte.
					</seg>
					<seg id="b.MAR.1.7" type="verse">
						Ya mansesetmon, ilegña: Ufato gui tateco uno na masgaeninasiña qui guajo, y coreas y sapatosña, ti digno yo nu jutecon ya jupula.
					</seg>
					<seg id="b.MAR.1.8" type="verse">
						Guajo magajet na jutagpange jamyo yan janom; lao güiya infantinagpange ni Espiritu Santo.
					</seg>
					<seg id="b.MAR.1.9" type="verse">
						N	1	9		35410	¶ Ya susede ayo sija na jaane, na si Jesus mato guine Nasaret Galilea, ya tinagpange as Juan gui Jordan.
					</seg>
					<seg id="b.MAR.1.10" type="verse">
						Ya enseguidas nae cajulo gui janom, jalie na mababa y langet, ya y Espiritu, calang paluma tumunog gui jiloña,
					</seg>
					<seg id="b.MAR.1.11" type="verse">
						Ya mato un inagang guine y langet na ilegña: Jago y lajijo ni yajo, iya jago nae gosmagof yo.
					</seg>
					<seg id="b.MAR.1.12" type="verse">
						Ya enseguidas ninafalag y desierto ni Espiritu.
					</seg>
					<seg id="b.MAR.1.13" type="verse">
						Ya sumaga güije cuarenta na jaane, ya tinienta as Satanas; yan mañisija y manmachaleg na gâgâ sija; ya y angjet sija masetbe güe.
					</seg>
					<seg id="b.MAR.1.14" type="verse">
						N	1	14		35460	¶ Anae munjayan si Juan mapreso, mato si Jesus guiya Galilea, jasesetmon y ibangelion Yuus.
					</seg>
					<seg id="b.MAR.1.15" type="verse">
						Ya ilegña: Y tiempo esta macumple; ya y raenon Yuus esta jijot: fanmañotsot, ya injenggue y ibangelio.
					</seg>
					<seg id="b.MAR.1.16" type="verse">
						N	1	16		35480	¶ Ya mamomocat gui oriyan tasen Galilea, jalie si Simon, yan si Andres chelun Simon, na jayuyute y lagua gui tase, sa sija manpescadot.
					</seg>
					<seg id="b.MAR.1.17" type="verse">
						Ya si Jesus ilegña nu sija: Maela dalalagyo, ya junafanpescadot taotao jamyo.
					</seg>
					<seg id="b.MAR.1.18" type="verse">
						Enseguidas japolo y laguañija ya madalalag güe.
					</seg>
					<seg id="b.MAR.1.19" type="verse">
						Anae malofan talo didide mona, jalie si Santiago, lajin Sebedeo, yan si Juan cheluña, na manestaba locue gui batco na jalememenda y laguañija.
					</seg>
					<seg id="b.MAR.1.20" type="verse">
						Ya enseguidas jaagang; ya jadingo si tatanñija as Sebedeo gui batco yan y manmachocho sija, ya madalalag güe.
					</seg>
					<seg id="b.MAR.1.21" type="verse">
						N	1	21		35530	¶ Ya manjalom Capernaum; ya enseguidas, gui sábado na jaane, jumalom gui sinagoga ya mamanagüe.
					</seg>
					<seg id="b.MAR.1.22" type="verse">
						Ya sija ninafanmanman ni finanagüeña; sa jafananagüe sija calang uno ni gaeninasiña, ya ti calang y escriba sija.
					</seg>
					<seg id="b.MAR.1.23" type="verse">
						Ya enseguidas guaja güije gui sinagogañija un taotao na guaja áplacha na espiritu, ya güiya umagang,
					</seg>
					<seg id="b.MAR.1.24" type="verse">
						Ylegña: Parajafa jam nu jago, Jesus taotao Nasaret? Matojao para unnafanaelayejam? Jutungoja jayejao, jago y Santos guine as Yuus.
					</seg>
					<seg id="b.MAR.1.25" type="verse">
						Ya si Jesus jalalatde ilegña: Pacaca, ya maela juyong guiya güiya.
					</seg>
					<seg id="b.MAR.1.26" type="verse">
						Ya anae y áplacha na espiritu tiniteg güe, ya ninaagang gosdangculo na inagang, jumuyong guiya güiya.
					</seg>
					<seg id="b.MAR.1.27" type="verse">
						Ya todo sija ninafanmanman, pot este manafaesen entre sija, ilegñija: Jafa este? Jafa na nuebo finanagüe este! yan ninasiña jatago y manáplacha na espiritu, ya maosgueja güe?
					</seg>
					<seg id="b.MAR.1.28" type="verse">
						Enseguidas y famaña manamamta todo gui tano oriyan Galilea.
					</seg>
					<seg id="b.MAR.1.29" type="verse">
						N	1	29		35610	¶ Ya enseguidas anae jumuyong gui sinagoga, mato gui guima Simon yan si Andres, yan si Santiago yan si Juan.
					</seg>
					<seg id="b.MAR.1.30" type="verse">
						Ya y suegran Simon estaba na umaason sa malango yan calentura: ya masangane güe enseguidas nu y palaoan.
					</seg>
					<seg id="b.MAR.1.31" type="verse">
						Ayo nae mato güe, ya jamantiene canaeña, ya jajatsa julo; ya pinelo ni calentura, ya güiya sumetbe sija.
					</seg>
					<seg id="b.MAR.1.32" type="verse">
						N	1	32		35640	¶ Ya anae estaba esta pupuenge, anae machom y atdao, maconiigüe todo ni manmañetnot yan y maninanite.
					</seg>
					<seg id="b.MAR.1.33" type="verse">
						Ya todo y siuda mandaña gui petta.
					</seg>
					<seg id="b.MAR.1.34" type="verse">
						Ya janafanjomlo megae ni manestaba manmalango todo clasen chetnot sija; ya jayute juyong megae na anite sija; ya ti japolo nu y anite sija cumuentos sa matungo güe.
					</seg>
					<seg id="b.MAR.1.35" type="verse">
						N	1	35		35670	¶ Ya y egaan güije, cajulo gostaftaf, jojomjomja trabia, ya jumuyong, ya malag y un lugat desierto, ya manaetae güije.
					</seg>
					<seg id="b.MAR.1.36" type="verse">
						Ya tinatiye güe as Simon, yan y mangachochongña.
					</seg>
					<seg id="b.MAR.1.37" type="verse">
						Ya anae masoda güe, ilegñija nu güiya: Todo umaliligaojao.
					</seg>
					<seg id="b.MAR.1.38" type="verse">
						Güiya ilegña nu sija: Nije tafanmalag y otro lugat gui sengsong ni jijot, ya jufansetmon locue güije; sa pot este na matoyo.
					</seg>
					<seg id="b.MAR.1.39" type="verse">
						Ya jumalom gui sinagogañija todo Galilea, sesetmon ya jayuyute juyong y anite sija.
					</seg>
					<seg id="b.MAR.1.40" type="verse">
						N	1	40		35720	¶ Ya un ategtog mato guiya güiya, tinayuyut güi ya dumimo, ya ilegña: Yaguin malagojao, siña unnagasgasyo.
					</seg>
					<seg id="b.MAR.1.41" type="verse">
						Ya 
						<i>
							si Jesus
						</i>
						 ninamaase ya jaestira y canaeña, ya japacha, ya ilegña: Malagoyo, ungasgas.
					</seg>
					<seg id="b.MAR.1.42" type="verse">
						Ya enseguidas y chetnot y ategtog mapos guiya güiya ya gasgas güe.
					</seg>
					<seg id="b.MAR.1.43" type="verse">
						Ya jagosencatga, ya jatago na ujanao,
					</seg>
					<seg id="b.MAR.1.44" type="verse">
						Ya ilegña nu güiya: Atan ya chamo sumangangane ni jaye jafa; lao sigueja gui jinanaomo ya unfanue y pale nu jago, ya unofrese ni guinasgasmo ni si Moises manago, para testimonioñija.
					</seg>
					<seg id="b.MAR.1.45" type="verse">
						Lao güiya mapos, ya jatutujon munamatungo, yan janagosmamta y checho; pot este, si Jesus ti siña jumalom matungo nu güiya gui siuda; lao sumasagaja gui sumanjiyong gui lugat desierto sija, ya manmato guiya güiya guinin todo y patte sija.
					</seg>
				</div>
				<div id="b.MAR.2" type="chapter">
					<seg id="b.MAR.2.1" type="verse">
						YA otro biaje güiya jumalom guiya Capernaum, despues di malofan ti megae na jaane sija; ya majungog na gaegue güe gui jalom guma.
					</seg>
					<seg id="b.MAR.2.2" type="verse">
						Ya mandaña megae, ya ti manulag, ni gui oriyan y petta; ya jasetmon y sinangan guiya sija.
					</seg>
					<seg id="b.MAR.2.3" type="verse">
						Ayo nae manmato guiya güiya manmangongone un paralitico, na macocone ni cuatro.
					</seg>
					<seg id="b.MAR.2.4" type="verse">
						Ya anae ti siña manmato guiya güiya pot y linajyan taotao, manajanao y atof anae estaba güe, ya anae munjayan mababa, manatunog y cama anae mapopolo y paralitico.
					</seg>
					<seg id="b.MAR.2.5" type="verse">
						Ya anae jalie si Jesus y jinenggueñija, ilegña ni paralitico: Lajijo, y isaomo unmaasie.
					</seg>
					<seg id="b.MAR.2.6" type="verse">
						Ya estaba güije manmatatachong palo escriba sija, ya manmanjajaso gui corasonñija, ilegñija:
					</seg>
					<seg id="b.MAR.2.7" type="verse">
						Jafa na cumuecuentos este na taotao chatfino contra si Yuus? Jaye siña manasie isao, solo si Yuusja?
					</seg>
					<seg id="b.MAR.2.8" type="verse">
						Ya jatungo si Jesus enseguidas gui espirituña na manmanjajaso gui sumanjalomñija, ya ilegña nu sija: Jafa muna injajaso este sija gui corasonmiyo?
					</seg>
					<seg id="b.MAR.2.9" type="verse">
						Jafa mas guse taalog y paralitico: Y isaomo unmaasie; pat taalog: Cajulo, chule y camamo, ya unjanao? 
					</seg>
					<seg id="b.MAR.2.10" type="verse">
						Lao para intingo na y Lajin taotao guaja ninasiñaña gui jilo tano manasie isao (ilegña ni paralitico),
					</seg>
					<seg id="b.MAR.2.11" type="verse">
						Jualog nu jago: Cajulo, ya unchule y camamo ya janao falag iyajamyo.
					</seg>
					<seg id="b.MAR.2.12" type="verse">
						Ayo nae cajulo güe enseguidas, ya jachule y camaña, ya mapos gui menan todo; enao muna todo ninafanmanman, ya manamalag si Yuus, ilegñija: Taya nae inlie ayo.
					</seg>
					<seg id="b.MAR.2.13" type="verse">
						N	2	13		35900	¶ Ya jumanao talo gui oriyan tase, ya todo y linajyan taotao manmato guiya güiya, ya jafanagüe sija.
					</seg>
					<seg id="b.MAR.2.14" type="verse">
						Ya anae malofan jalie si Levi, lajin Alfeo, na matatachong gui bancon y tributo sija, ya ilegña nu güiya: Dalalagyo. Ya cajulo ya dinalalag güe.
					</seg>
					<seg id="b.MAR.2.15" type="verse">
						Ya susede na estaba güe matachong para uchocho gui lamasa gui guima ayo, ya megae sija na publicano yan manisao sija manmatatachong mañisija locue yan si Jesus, yan y disipoluña sija; sa guaja megae dumadalalag güe.
					</seg>
					<seg id="b.MAR.2.16" type="verse">
						Ya y escriba sija gui entalo y Fariseo sija, anae jalie na mañochocho yan y manisao yan y publicano sija, ilegñija ni disipoluña sija: Jafa este na güiya chomocho yan gumiguimen, yan y publicano sija yan y manisao?
					</seg>
					<seg id="b.MAR.2.17" type="verse">
						Ya anae jajungog si Jesus, ilegña nu sija: Y manjomlo ti janesesita medico, na y manmalango. Ti matoyo para juagang y manunas, na y manisao sija.
					</seg>
					<seg id="b.MAR.2.18" type="verse">
						N	2	18		35950	¶ Ya y disipulon Juan, yan y disipulon Fariseo sija manayunat: ya manmato, ya ilegñija nu güiya: Jafa muna y disipulon Juan yan y disipulon Fariseo sija manayuyunat; ya y disipulumo ti manayuyunat?
					</seg>
					<seg id="b.MAR.2.19" type="verse">
						Si Jesus ilegña nu sija: Siña manayunat y mangaegue gui guipot umasagua, yaguin mañisija yan y nobio? Y tiempo nae mañisijaja yan y nobio, ti siña manayunat.
					</seg>
					<seg id="b.MAR.2.20" type="verse">
						Lao ufato y jaane sija, na y nobio umanajanao guiya sija; ya ayo sija na jaane nae ufanayunat.
					</seg>
					<seg id="b.MAR.2.21" type="verse">
						Taya ni uno lumimendanñañaejon y nuebo na magago gui bijo na bestido; sa ayo y nuebo na limenda ujanao gui bijo, ya mas taelaye y matiteg.
					</seg>
					<seg id="b.MAR.2.22" type="verse">
						Ya taya ni uno umasajguane y nuebo na bino gui bijo na boteyan cuero: sa y nuebo na bino uyamag y boteyan cuero sija, ya umachuda y bino, ya y boteyan cuero manmalingo; lao y nuebo na bino, y nuebo na boteyan cuero nae umasajguane.
					</seg>
					<seg id="b.MAR.2.23" type="verse">
						N	2	23		36000	¶ Ya manmapos este, malolofan güe gui jalom fangualuan trigo gui sabado na jaane; ya y disipoluña sijas igue di manmanjala ni espiga sija.
					</seg>
					<seg id="b.MAR.2.24" type="verse">
						Ya y Fariseo sija, ilegñija: Atanja, jafa na jafatitinas gui sabado na jaane y ti mauleg para umafatinas?
					</seg>
					<seg id="b.MAR.2.25" type="verse">
						Ya güiya ilegña nu sija: Taya nae intaetae jafa checho David anae janesesita, ya ñalang yan y mangachongña?
					</seg>
					<seg id="b.MAR.2.26" type="verse">
						Jafa taemano jalomña gui guimayuus anae si Abiatar magas na pale, ya jacano y pan ni inefrese, ni ti para macano, na para y pale sija; ya janae locue y mangachongña sija?
					</seg>
					<seg id="b.MAR.2.27" type="verse">
						Ylegña talo nu sija: Y sabado pot y taotao na mafatinas: ti y taotao pot y sabado.
					</seg>
					<seg id="b.MAR.2.28" type="verse">
						Enaomina y Lajin taotao Señot locue gui sabado.
					</seg>
				</div>
				<div id="b.MAR.3" type="chapter">
					<seg id="b.MAR.3.1" type="verse">
						YA jumalom talo gui sinagoga; ya guaja güije un taotao na anglo un canaeña.
					</seg>
					<seg id="b.MAR.3.2" type="verse">
						Ya sija maaatanja güe cao unajomlo gui sabado na jaane; para umafaaela.
					</seg>
					<seg id="b.MAR.3.3" type="verse">
						Ayo nae ilegña ni ayo na taotao y anglo un canaeña: Tojgue julo gui entalo.
					</seg>
					<seg id="b.MAR.3.4" type="verse">
						Ya ilegña nu sija: Siña tafatinas mauleg gui sabado na jaane pat taelaye? nalibre y linâlâ pat puno? Lao sija manmamatquiquiloja.
					</seg>
					<seg id="b.MAR.3.5" type="verse">
						Ya anae jaatan gui oriya sija yan y linalalo, ninapinite pot y majetog corasoññija, ya ilegña nu y taotao: Estira mona y canaemo. Ya jaestira, ya y canaeña tumalo mauleg parejo yan y otro.
					</seg>
					<seg id="b.MAR.3.6" type="verse">
						Ayo nae manmapos y Fariseo sija, ya manaconseja yan y taotao Herodes sija, contra güiya, para umapuno.
					</seg>
					<seg id="b.MAR.3.7" type="verse">
						Lao si Jesus sumuja para y tase yan y disipuluña sija; ya madalalag un dangculon linajyan taotao guine Galilea, yan guine Judea,
					</seg>
					<seg id="b.MAR.3.8" type="verse">
						Yan guine Jerusalem, yan guine Idumea, yan y otro bandan Jordan, yan guine oriyan Tiro yan Sidon, dangculo na linajyan taotao anae majungog y dangculon finatinasña sija, manmato guiya güiya.
					</seg>
					<seg id="b.MAR.3.9" type="verse">
						Ya jasangane y disipoluña sija, na un diquique na batco uninananggaja güe, pot y linajyan taotao para munga güe manachatsaga,
					</seg>
					<seg id="b.MAR.3.10" type="verse">
						Sa guaja megae janafanjomlo; ya pot ayo na manpodong gui jiloña, todo y mangaechetnot para umapacha,
					</seg>
					<seg id="b.MAR.3.11" type="verse">
						Ya y manáplacha sija na espiritu locue, anae malie güe, manpodong papa gui menaña, ya managang, ilegñija: Jago y Lajin Yuus.
					</seg>
					<seg id="b.MAR.3.12" type="verse">
						Lao guiya jagosencatga sija, na chañija munamatutungo güe.
					</seg>
					<seg id="b.MAR.3.13" type="verse">
						N	3	13		36180	¶ Ya cajulo gui egso, ya jaagang guiya güiya ayo sija y malagoña, ya sija manmato guiya güiya.
					</seg>
					<seg id="b.MAR.3.14" type="verse">
						Ya jaayig y dose, na ufañisijaja, yan para unafanjanao ya ujafanmansetmon;
					</seg>
					<seg id="b.MAR.3.15" type="verse">
						Yan ufangaeninasiña para ujayute juyong y anite sija.
					</seg>
					<seg id="b.MAR.3.16" type="verse">
						Sija si Simon, ni japolo sobrenaaña si Pedro;
					</seg>
					<seg id="b.MAR.3.17" type="verse">
						Yan si Santiago, lajin Sebedeo, yan si Juan chelun Santiago; ni japolo sobrenaañija si Boanerges ni comoqueilegña lalajin julo.
					</seg>
					<seg id="b.MAR.3.18" type="verse">
						Yan si Andres, yan si Felipe, yan si Bartolome, yan si Mateo, yan si Tomas yan si Santiago, lajin Alfeo, yan si Tadeo, yan si Simon y Cananeo;
					</seg>
					<seg id="b.MAR.3.19" type="verse">
						Yan si Judas Iscariote ni y locue umentrega güe: ya manjalom talo gui guima.
					</seg>
					<seg id="b.MAR.3.20" type="verse">
						N	3	20		36250	¶ Ya y linajyan taotao mandaña talo, ya pot este sija ti siña ni ufañochocho pan.
					</seg>
					<seg id="b.MAR.3.21" type="verse">
						Ya anae majungog na familiaña sija, manmato para umaguot; sa ilegñija: Esta ti guiya güe.
					</seg>
					<seg id="b.MAR.3.22" type="verse">
						Ya y escriba sija ni manmato guine Jerusalem, ilegñija, na guaja güe as Beetsebub, ya pot y prinsipen anite na manyuyute juyong anite sija.
					</seg>
					<seg id="b.MAR.3.23" type="verse">
						Lao güiya umagang sija, ya ilegña nu sija pot acomparasion: Jafataemano siña si Satanas jayute juyong si Satanas?
					</seg>
					<seg id="b.MAR.3.24" type="verse">
						Yaguin un raeno madibide contra güiyaja, ayo na raeno ti siña sumaga.
					</seg>
					<seg id="b.MAR.3.25" type="verse">
						Yaguin un guma madibide contra güiyaja, ayo na guma ti siña sumaga. 
					</seg>
					<seg id="b.MAR.3.26" type="verse">
						Yaguin si Satanas cajulo contra güiyaja, ya madibide ti siña sumaga: lao gae jinecog.
					</seg>
					<seg id="b.MAR.3.27" type="verse">
						Taya ni un taotao siña jumalom gui guima y matatnga na taotao, ya unataelaye y güinajaña sija, yaguin ti jagode finena y matatnga na taotao; ya ayo nae unataelaye y güinajaña.
					</seg>
					<seg id="b.MAR.3.28" type="verse">
						Magajet jusangane jamyo, na todo y isao sija ufanmaasie gui lalajin taotao sija, yan y chinatfino contra cuatquieraja sija na chinatfinue.
					</seg>
					<seg id="b.MAR.3.29" type="verse">
						Lao jayeja y chumatfino contra y Espiritu Santo, taemaasie ni ngaean; ya peligroña y taejinecog na isao:
					</seg>
					<seg id="b.MAR.3.30" type="verse">
						Sa ilegñija, güiya guaja áplacha na espiritu.
					</seg>
					<seg id="b.MAR.3.31" type="verse">
						Ya manmato si nanaña, yan y mañeluña, ya manestaba gui sumanjiyong, manmanago na umaagang güe.
					</seg>
					<seg id="b.MAR.3.32" type="verse">
						Ya y linajyan taotao estaba manmatatachong gui oriyaña; ya ilegñija nu güiya: Estagüe si nanamo yan y mañelumo gui sumanjiyong na maaliligaojao.
					</seg>
					<seg id="b.MAR.3.33" type="verse">
						Ya güiya jaope sija, ilegña: Jaye nanajo yan jaye mañelujo?
					</seg>
					<seg id="b.MAR.3.34" type="verse">
						Ya manaatan gui oriya anae manestaba manmatatachong gui oriyaña, ya ilegña: Estagüe y nanajo, yan y mañelujo!
					</seg>
					<seg id="b.MAR.3.35" type="verse">
						Sa jayeja y fumatinas y minalago Yuus, güiya chelujo laje, yan chelujo palaoan, yan nanajo.
					</seg>
				</div>
				<div id="b.MAR.4" type="chapter">
					<seg id="b.MAR.4.1" type="verse">
						YA jatutujon otro biaje mananagüe gui oriyan tase; ya mandaña guiya güiya dangculo na linajyan taotao, enao mina jumalom gui un batco, ya matachong gui tase; ya todo y linajyan taotao manestaba gui jilo tano gui oriyan tase.
					</seg>
					<seg id="b.MAR.4.2" type="verse">
						Ya jafanagüe sija megae pot acomparasion, ya ilegña nu sija gui finanagüeña.
					</seg>
					<seg id="b.MAR.4.3" type="verse">
						Ecungog: Estagüe y tatanom na jumuyong para ufananom.
					</seg>
					<seg id="b.MAR.4.4" type="verse">
						Ya anae manananom, palo mamodong gui oriyan chalan; ya mato y pajaron y aire ya macano.
					</seg>
					<seg id="b.MAR.4.5" type="verse">
						Ya y palo mamodong gui jilo acho, anae ti megae na oda; ya enseguidas mandoco, sa ti tadong gui eda.
					</seg>
					<seg id="b.MAR.4.6" type="verse">
						Lao anae cajulo y atdao, sinenggue, sa taejaleñija manmalayo.
					</seg>
					<seg id="b.MAR.4.7" type="verse">
						Ya y palo mamodong gui entalo tituca sija; ya mandoco y tituca sija, ya chiniguet, ya ti manogcha.
					</seg>
					<seg id="b.MAR.4.8" type="verse">
						Ya y palo mamodong gui mauleg na tano, ya manmanogcha, ya mangajulo ya manmegae; ya uno manogcha treinta, y otro sesenta, y otro ciento.
					</seg>
					<seg id="b.MAR.4.9" type="verse">
						Ayo nae ilegña nu sija: Y gae talanga para ufanjungog, güiya uecungog.
					</seg>
					<seg id="b.MAR.4.10" type="verse">
						N	4	10		36500	¶ Ya anae estaba güe güiyaja, y manestaba gue oriyaña yan y dose, mafaesen güi ni y acomparasion sija.
					</seg>
					<seg id="b.MAR.4.11" type="verse">
						Ya ilegña nu sija: Jamyo manmanae y misterion raenon Yuus; lao y mangaegue gui sumanjiyong, pot acomparasion nae umafatinas todo estesija;
					</seg>
					<seg id="b.MAR.4.12" type="verse">
						Para y manlilie, jalie ya ti jasiente; ya y manecungog, manmanjungog, lao ti jatungo; sa no sea ufanmabra talo, ya ufanmmaasie ni isaoñija.
					</seg>
					<seg id="b.MAR.4.13" type="verse">
						Ya ilegña nu sija: Ti intingo este na acomparasion? Jafa taemano nae, tungonmiyo todo ni acomparasion sija?
					</seg>
					<seg id="b.MAR.4.14" type="verse">
						Y tatanom jatanme y finijo.
					</seg>
					<seg id="b.MAR.4.15" type="verse">
						Ya este yuje sija y oriyan chalan, anae manmatanme y finijo; lao despues di jajungog, mato si Satanas, enseguidas, ya janajanao y finijo ni matanme gui corasonñija.
					</seg>
					<seg id="b.MAR.4.16" type="verse">
						Parejoja locue yan este sija y manmatanme gui jilo acho; anae majungog y finijo, enseguidas maresibe todo ni y minagofñija;
					</seg>
					<seg id="b.MAR.4.17" type="verse">
						Lao taya jaleñija, ya ti jadura apmam; sa anae cajulo y triniste, pat y pinetsigue pot y finijo, enseguidas maninefende.
					</seg>
					<seg id="b.MAR.4.18" type="verse">
						Ya este yuje sija y manmatanme gui entalo tituca sija; y jumungog y finijo;
					</seg>
					<seg id="b.MAR.4.19" type="verse">
						Lao y inadajen este y tano, yan y dinaguen y güinaja sija, yan y minalago ni guaja gui palo güinaja sija, manjalom ya machiguet y finijo ya jumuyong ti manogcha.
					</seg>
					<seg id="b.MAR.4.20" type="verse">
						Ya este yuje sija y manmatanme gui mauleg na tano; y jumungog y finijo ya maresibe, ya manmanogcha, ya uno treinta y otro sesenta, y otro siento.
					</seg>
					<seg id="b.MAR.4.21" type="verse">
						N	4	21		36610	¶ Ylegña nu sija locue: Esta machule y candet para umapolo gui papa medida, pat gui papa cama? Ya ti para umapolo gui jilo lamasa?
					</seg>
					<seg id="b.MAR.4.22" type="verse">
						Sa taya na manaatog, ti umafatanñaejon; ni gae gui secreto ya ti umababa.
					</seg>
					<seg id="b.MAR.4.23" type="verse">
						Yaguin guaja gaetalanga para ufanjungog, güiya uecungog.
					</seg>
					<seg id="b.MAR.4.24" type="verse">
						Ylegña nu sija locue: Adaje jafa y jiningogmiyo. Y medida anae inmediye sija, ayoja nae infanmamidiye jamyo; ya infanmanae jamyo mas.
					</seg>
					<seg id="b.MAR.4.25" type="verse">
						Sa y guaja, umanae: ya y taya, esta y güinajaña, unajanao.
					</seg>
					<seg id="b.MAR.4.26" type="verse">
						N	4	26		36660	¶ Ya ilegña: Taegüine y raenon Yuus, yaguin un taotao manyute semiya gui jalom oda;
					</seg>
					<seg id="b.MAR.4.27" type="verse">
						Ya maego, ya cajulo gui puenge yan jaane, ya semiya mapta ya doco, ti jatungo jafataemano.
					</seg>
					<seg id="b.MAR.4.28" type="verse">
						Sa y tano güiyaja manogcha, finena jagon, enseguidas y espiga, despues y grano bula gui espiga.
					</seg>
					<seg id="b.MAR.4.29" type="verse">
						Ya yaguin y tinegcha dumangculo, enseguidas mapolo y sese para mangoco, sa mato y cosecha.
					</seg>
					<seg id="b.MAR.4.30" type="verse">
						N	4	30		36700	¶ Ya ilegña: Jafajit nae tanaparejo y raenon Yuus? pat jafa na acomparasion nae taacompara?
					</seg>
					<seg id="b.MAR.4.31" type="verse">
						Parejo yan un granon mostasa, ni y anae matanme gui tano, achogja güiya mas diquique gui entalo todo y semiya sija ni y guaja gui jilo y tano.
					</seg>
					<seg id="b.MAR.4.32" type="verse">
						Lao anae matanme, doco, ya güiya mas dangculo qui todo na golae, ya manramas ni mandangculo na ramasña; ya pot este y pajaron y aire siña mañaga gui papa y nijongña.
					</seg>
					<seg id="b.MAR.4.33" type="verse">
						N	4	33		36730	¶ Yan megae sija na acomparasion parejo yan este sija, jasangane sija finijo, jaftaemano y siña jajungog.
					</seg>
					<seg id="b.MAR.4.34" type="verse">
						Ya sin acomparasion ti jasangane sija; lao y disipoluña sija anae mañisijaja janaclaruye todo.
					</seg>
					<seg id="b.MAR.4.35" type="verse">
						Ya ilegña nu sija güijija na jaane, anae esta pupuenge: Nije tafanmalofan gui otro banda.
					</seg>
					<seg id="b.MAR.4.36" type="verse">
						Ya jadingo y linajyan taotao, ya macone güe mañija, anae gaegue güe sui jalom batco. Ya guaja locue palo diquique na batco mañisija.
					</seg>
					<seg id="b.MAR.4.37" type="verse">
						Ya cajulo un dangculon pagyon manglo, ya jinatme ni napo sija y jalom batco, ya ninabula.
					</seg>
					<seg id="b.MAR.4.38" type="verse">
						Ya güiya gaegue gui popa na mamaego gui jilo alunan; ya mayajo, ya ilegñija nu güiya: Maestro, taya unadadaje na infanmatae?
					</seg>
					<seg id="b.MAR.4.39" type="verse">
						Ya cajulo güe, ya jalalatde y manglo, ya ilegña ni tase: Pacaca famatquilo. Ya bumasta y manglo, ya guaja dangculo na catma.
					</seg>
					<seg id="b.MAR.4.40" type="verse">
						Ya ilegña nu sija: Jafa jamyo na gosmanmaañao? Taye jinengguenmiyo trabia?
					</seg>
					<seg id="b.MAR.4.41" type="verse">
						Ya mangosmanmaañao, ya ilegñija entre sija: Jaye este, na asta y manglo yan y tase maosgue güe?
					</seg>
				</div>
				<div id="b.MAR.5" type="chapter">
					<seg id="b.MAR.5.1" type="verse">
						YA manmato gui otro bandan tase gui tano y taotao Gadara sija.
					</seg>
					<seg id="b.MAR.5.2" type="verse">
						Ya anae jumuyong güe gui batco, enseguidas umasoda yan un taotao gui naftan sija ni guaja un áplacha na espiritu.
					</seg>
					<seg id="b.MAR.5.3" type="verse">
						Ya guaja sagaña gui jalom naftan sija, ya taya siña gumode güe nu y cadenaja:
					</seg>
					<seg id="b.MAR.5.4" type="verse">
						Sa megae na biaje nae magode nu y tale sija yan cadena sija, lao y cadena sija esta manmayamag pot guiya; ya y tale sija manmagtos, ya taya siña munamanso güe.
					</seg>
					<seg id="b.MAR.5.5" type="verse">
						Ya siempre yan puenge yan jaane, jumajanao ya umaagang gui entalo naftan sija, yan gui jalomtano sija, ya janalalamen güe ni acho sija.
					</seg>
					<seg id="b.MAR.5.6" type="verse">
						Ya anae jalie si Jesus gui chago, malago, ya jaadora güe.
					</seg>
					<seg id="b.MAR.5.7" type="verse">
						Ya umagang gosdangculo na inagang, ilegña: Para jafayo ni jago, Jesus, Lajin y Gueftaquilo na Yuus? Jufanjula nu jago pot si Yuus na chamoyo munachachatsaga.
					</seg>
					<seg id="b.MAR.5.8" type="verse">
						Sa ilegña nu güiya: Juyong güine na taotao, áplacha na espiritu.
					</seg>
					<seg id="b.MAR.5.9" type="verse">
						Ya jafaesen: Jaye naanmo? Ya inepe, ilegña: Linajyan naanjo: sa manmegaejam.
					</seg>
					<seg id="b.MAR.5.10" type="verse">
						Ya jatayuyut megae, para chaña yiniyite juyong güije na tano.
					</seg>
					<seg id="b.MAR.5.11" type="verse">
						Ya gaegue güije, jijot gui jalomtano sija, un dangculo na manadan babue na mañochocho.
					</seg>
					<seg id="b.MAR.5.12" type="verse">
						Ya matayuyut güe ni ayo todo sija na anite, ilegñija: Tagojam para y babue sija para infanjalom guiya sija.
					</seg>
					<seg id="b.MAR.5.13" type="verse">
						Ya manpinetmite as Jesus. Ya manjuyong ayo sija y manáplacha na espiritu, ya manjalom gui babue sija; ya y manada manmalago papa gui un didog na lugat asta y jalom tase, ya guaja sija dos mit; ya manmatmos gui tase.
					</seg>
					<seg id="b.MAR.5.14" type="verse">
						Ya y munafañochocho y babue sija manmalago ya manmañangane gui siuda yan y fangualuan sija. Ya manjanao sija para ujalie jafa ayo y guinin mafatinas.
					</seg>
					<seg id="b.MAR.5.15" type="verse">
						Ya manmato gui as Jesus, ya malie y guinin ninachatsaga ni anite, matatachong, ya minagagago, ya jatungo ayo y guaja ni linajyan; ya manmaañao.
					</seg>
					<seg id="b.MAR.5.16" type="verse">
						Ya mansinagane ni ayo sija y lumie; jafa taemano matoña ayo y guinin guaja anite, yan y babue sija.
					</seg>
					<seg id="b.MAR.5.17" type="verse">
						Ya matutujon matayuyut güe na ujanao gui tanoñija.
					</seg>
					<seg id="b.MAR.5.18" type="verse">
						Ya anae jumalom güe gui batco, tinayuyut güe ni ayo y guinin guaja anite, para ujasija.
					</seg>
					<seg id="b.MAR.5.19" type="verse">
						Ya si Jesus ti pinetmite, lao ilegña un güiya: Janao falag iyajamyo gui amigumo sija; ya unsangane sija na dangculon güinaja y Señot finatinasña nu jago, yan guaja minaaseña nu jago.
					</seg>
					<seg id="b.MAR.5.20" type="verse">
						Ya maposgüe ya jatutujon sumanganñaejon guiya Decapolis na dangculon güinaja y finatinas Jesus nu güiya: ya todo ninafanmanman.
					</seg>
					<seg id="b.MAR.5.21" type="verse">
						Ya anae malofan otro biaje si Jesus gui un batco para y otro banda, mandaña guiya güiya un dangculo na linajyan taotao; ya gaegue güe gui oriyan tase.
					</seg>
					<seg id="b.MAR.5.22" type="verse">
						Ya mato uno gui prinsipe sija gui sinagoga, y naanña si Jairo; ya anae linie güe, podong gui adengña;
					</seg>
					<seg id="b.MAR.5.23" type="verse">
						Ya tinayuyut güe megae, ilegña: Y jagajo cumequematae. Nije ya unpolo y canaemo gui jiloña, para ujomlo, yan ulâlâ.
					</seg>
					<seg id="b.MAR.5.24" type="verse">
						Ya jumanao yan Jesus, ya megae na taotao sija madalalag güe, ya machiguet güe.
					</seg>
					<seg id="b.MAR.5.25" type="verse">
						Ya un palaoan na numanajuyong jâgâ esta dose años.
					</seg>
					<seg id="b.MAR.5.26" type="verse">
						Ya japadese megae medico, ya jagasta todo y güinajaña, ya taya jaaprobecha; lao lumala adid,
					</seg>
					<seg id="b.MAR.5.27" type="verse">
						Ya anae jajungog ayosija na cumuentos si Jesus, jumalom gui entalo y taotao sija gui sumantate, ya japacha y magaguña.
					</seg>
					<seg id="b.MAR.5.28" type="verse">
						Sa ilegña: Yaguin jupacha y magaguñaja, uguajayo jinemlo.
					</seg>
					<seg id="b.MAR.5.29" type="verse">
						Ya enseguidas y menegae y jâgâña umanglo, ya jasiente y tataotaoña na esta jomlo ni ayo na chetnot.
					</seg>
					<seg id="b.MAR.5.30" type="verse">
						Ya si Jesus enseguidas jatungo guiya güiyaja, na ninasiña jumuyong guiya güiya, jabira güe guato gui linajyan taotao, ya ilegña: Jaye pumacha y magagujo?
					</seg>
					<seg id="b.MAR.5.31" type="verse">
						Ya y disipuluña sija ilegñija nu güiya: Unlie y linayan taotao na machichiguetjao, ya ilegmo: Jaye pumachayo?
					</seg>
					<seg id="b.MAR.5.32" type="verse">
						Ya güiya manatan gui oriya para ulie y fumatinas este.
					</seg>
					<seg id="b.MAR.5.33" type="verse">
						Lao ayo nae y palaoan maañao ya manlaloalao, jatungo na iyagüiya nae mafatinas, mato ya podong gui menaña, ya jasangane todo ni magajet.
					</seg>
					<seg id="b.MAR.5.34" type="verse">
						Ya güiya ilegña: Jagajo, y jinengguemo unninajomlo; janao yan minagof, ya unjomio ni chetnotmo.
					</seg>
					<seg id="b.MAR.5.35" type="verse">
						N	5	35		37160	¶ Y tiempo nae cumuecuentos güe, manmato guine y guima y prinsipen sinagoga ya ilegñija: Y jagamo matae: para jafa di unnachachatsaga mas y Maestro?
					</seg>
					<seg id="b.MAR.5.36" type="verse">
						Lao si Jesus, anae jajungog este na sinangan, ilegña ni prinsipen sinagoga: Chamo maaañao; jonggueja.
					</seg>
					<seg id="b.MAR.5.37" type="verse">
						Ya ti japetmite ni uno na událalag güe, solo si Pedro, yan si Santiago, yan si Juan, chelun Santiago.
					</seg>
					<seg id="b.MAR.5.38" type="verse">
						Ya mato gui guima y prinsipen y sinagoga, ya jalie y atboroto yan y manatanges yan y manugung.
					</seg>
					<seg id="b.MAR.5.39" type="verse">
						Ya anae jumalom, ilegña nu sija: Jafa na manatborotao jamyo, yan manatanges jamyo? Y patgon na palaoan ti matae, na mamaego.
					</seg>
					<seg id="b.MAR.5.40" type="verse">
						Ya mamofea güe. Lao güiya janafanjuyong todo, ya jacone y tata yan y nanan y patgon na palaoan, yan y mangachochongña, ya manjalom anae gaegue y patgon na palaoan.
					</seg>
					<seg id="b.MAR.5.41" type="verse">
						Ya jamantiene y canae y patgon palaoan, ya ilegña: Talitha cumi; cumequeilegña: Patgon palaoan, jago jucuentutuse, cajulo.
					</seg>
					<seg id="b.MAR.5.42" type="verse">
						Ya enseguidas ayo na patgon palaoan cajulo, ya mamocat; sa sacaña y dose años. Ya enseguidas ninafanmanman ni gosdangculo na namanman.
					</seg>
					<seg id="b.MAR.5.43" type="verse">
						Lao güiya jagosencatga sija na taya ujanatungo: ya manago na umanachocho y patgon palaoan.
					</seg>
				</div>
				<div id="b.MAR.6" type="chapter">
					<seg id="b.MAR.6.1" type="verse">
						YA anae jumanao güije mato gui tanoña; ya y disipuluña sija madalalag güe.
					</seg>
					<seg id="b.MAR.6.2" type="verse">
						Ya anae mato y sábado na jaane, jatutujon mamanagüe gui sinagoga; ya megae ni jumungog güe ninafanmanman, ya ilegñija: Mano nae guaja este taotao este sija na güinaja? Yan jafa este na tiningo y esta manae güe? ya jaftaemano este sija na ninámanman ni mafatinas ni canaeña?
					</seg>
					<seg id="b.MAR.6.3" type="verse">
						Ada ti este y catpintero, lajin Maria, chelun Santiago, yan si Joses, yan si Juda, yan si Simon? Ada ti manjijita yan y mañeluña famalaoan güine? Ya maninefefende nu güiya.
					</seg>
					<seg id="b.MAR.6.4" type="verse">
						Lao si Jesus ilegña nu sija: Taya profeta sin onraña lao y tanoñaja, yan entre y parientesña sija, ya y guimaña.
					</seg>
					<seg id="b.MAR.6.5" type="verse">
						Ya ti siña jafatinas güije jafa na námanman, na japolo y canaeña gui jilo palo manmalango sija, ya janajomlo.
					</seg>
					<seg id="b.MAR.6.6" type="verse">
						Ya güiya ninámanman ni ti manmanjongguenñija; ya malilicue gui y sengsong sija mananagüe.
					</seg>
					<seg id="b.MAR.6.7" type="verse">
						N	6	7		37310	¶ Ya jaagang y dose sija, y jatutujon tumago dos en dos, ya janae ninasiñañija gui jilo manáplacha na espiritu sija;
					</seg>
					<seg id="b.MAR.6.8" type="verse">
						Ya jatago sija na chañija fanmañuñule ni jafa para y chalan, na un bastoñija; ni costat, ni pan, ni salape gui betsanñija;
					</seg>
					<seg id="b.MAR.6.9" type="verse">
						Lao ufanchenancleta; ya munga manminagago dos na magago.
					</seg>
					<seg id="b.MAR.6.10" type="verse">
						Ya ilegña nu sija: Manoja na guma nae manjalom jamyo; fañaga güije, asta gui manjanao jamyo güije na lugat.
					</seg>
					<seg id="b.MAR.6.11" type="verse">
						Ya todo ayo sija y ti rumesibe jamyo, ni ti maninecungog jamyo, fanjanao güije, sacude y petbos ni gaegue gui papa adengmiyo para testimonio contra sija. Magajet jusangane jamyo, na mas sungunon na castigon Sodoma, yan Gomora gui jaanin y sentensia, qui ayo na sidua.
					</seg>
					<seg id="b.MAR.6.12" type="verse">
						Ya manmapos jasetmon na y taotao sija ufanmañotsot.
					</seg>
					<seg id="b.MAR.6.13" type="verse">
						Ya jayute juyong megae na anite sija, ya japapalae laña megae na manmalango sija, ya janafanjomlo.
					</seg>
					<seg id="b.MAR.6.14" type="verse">
						N	6	14		37380	¶ Ya jajungog y ray Herodes y faman Jesus (sa afamao y naanña), ya ilegña: Si Juan Bautista cajulo guine y manmatae sija; ya pot este mangaeninasiña na chocho, esta fumatinas nu güiya.
					</seg>
					<seg id="b.MAR.6.15" type="verse">
						Palo ilegñija: Si Elias. Y palo ilegñija: Profeta güe, pat uno gui profeta sija.
					</seg>
					<seg id="b.MAR.6.16" type="verse">
						Ya anae jajungog si Herodes, ilegña: Este si Juan ni guine judegüeya: güiya cajulo guine y manmatae sija.
					</seg>
					<seg id="b.MAR.6.17" type="verse">
						Sa güiyaja si Herodes manago na umamantiene si Juan, ya umapreso gui catset pot si Herodias, asaguan y cheluña as Felipe, sa jacone para asaguaña.
					</seg>
					<seg id="b.MAR.6.18" type="verse">
						Sa si Juan ilegña as Herodes: Ti cabales na uncone y asaguan y chelumo.
					</seg>
					<seg id="b.MAR.6.19" type="verse">
						Ya pot este si Herodias uninaguaguat contra güiya, ya jadesesao na upuno, lao ti janasiña.
					</seg>
					<seg id="b.MAR.6.20" type="verse">
						Sa si Herodes maañao as Juan, jatungo na tunas yan Santos na taotao ya jaguefadaje. Ya anae jajungog, gosbumuebuente gui corasonña; ya jaecungogjao ni minagofña.
					</seg>
					<seg id="b.MAR.6.21" type="verse">
						Ya anae mato un jaane na si Herodes gumupot ni mafañaguña, ya mamatinas sena para y prinsipeña sija yan y capitan sija, yan y manmagas sija guiya Galilea;
					</seg>
					<seg id="b.MAR.6.22" type="verse">
						Ya jumalom y jagan Herodias, ya bumaela, ya janamagof si Herodes, yan ayo sija y mangachochongña gui lamasa; ya y ray ilegña ni patgon na palaoan: Gagaoyo ni malagomo, ya junaejao.
					</seg>
					<seg id="b.MAR.6.23" type="verse">
						Ya manjula: Todo y ungagaoyo, junae asta lamita gui raenoco.
					</seg>
					<seg id="b.MAR.6.24" type="verse">
						Ya mapos güe, ya ilegña as nanaña: Jafa jugagao? Si nanaña ilegña: Y ilun Juan Bautista.
					</seg>
					<seg id="b.MAR.6.25" type="verse">
						Ayo nae jumalom enseguidas gui ray ya jagagao, ilegña: Malagoyo pago na unnaeyo gui un plato ni ilun Juan Bautista.
					</seg>
					<seg id="b.MAR.6.26" type="verse">
						Ya y ray ninagostriste; lao pot y juramentoña, yan ayo sija y mangachongña gui lamasa, ti malago japune.
					</seg>
					<seg id="b.MAR.6.27" type="verse">
						Ya enseguidas y ray manago uno gui guatdia, jatago na ujanao ya uchinilie ni iluña. Ya mapos, ya jadegüeya gui jalom catset.
					</seg>
					<seg id="b.MAR.6.28" type="verse">
						Ya machule guato y iluña gui un plato, ya manae y patgon palaoan, ya y patgon palaoan janae y nanaña.
					</seg>
					<seg id="b.MAR.6.29" type="verse">
						Ya anae majungog ni disipuluña sija, manmato, ya machule y tataotaoña, ya mapolo gui un naftan.
					</seg>
					<seg id="b.MAR.6.30" type="verse">
						N	6	30		37540	¶ Ya y apostoles mandaña gui as Jesus, ya masangane güe todo ni chechoñija, yan y finanagüenñija.
					</seg>
					<seg id="b.MAR.6.31" type="verse">
						Ya güiya ilegña su sija: Maela jamyo apatte gui un lugat desierto, ya infandescansa didide; sa megae sija manjajanao, yan manmafato, ya manaelugat mañocho.
					</seg>
					<seg id="b.MAR.6.32" type="verse">
						Ya manmapos gui un batco gui un lugat desierto apatte.
					</seg>
					<seg id="b.MAR.6.33" type="verse">
						Ya y lumie sija na manjanao megae, ya matungo güe; ya manmalalago para ayo megae manmamomocat gui siuda sija, ya manmato antes qui sija, ya mandaña guiya güiya.
					</seg>
					<seg id="b.MAR.6.34" type="verse">
						Ya anae jumuyong si Jesus jalie y linajyan taotao ya ninamaase nu sija, sa manparejoja yan y quinilo sija ni taya pastotñija; ya jatutujon fumanagüe megae na güinaja.
					</seg>
					<seg id="b.MAR.6.35" type="verse">
						Ya anae estaba pupuenge, y disipuluña sija manmato guiya güiya, ilegñija: Y lugat desierto este, ya esta pupuenge.
					</seg>
					<seg id="b.MAR.6.36" type="verse">
						Najanao sija para ufanmalag y campo yan y sengsong sija gui oriya, ya ujafanmamajan pan para sija.
					</seg>
					<seg id="b.MAR.6.37" type="verse">
						Lao manope, ilegña nu sija: Nae sija mañija. Ya sija ilegñija nu güiya: Infanjanao ya infanmamajan pan pot dosientos na denario, para innae sija nañija?
					</seg>
					<seg id="b.MAR.6.38" type="verse">
						Ya güiya ilegña nu sija: Cuanto na pan guaja jamyo? Janao, ya inlie. Ya anae jatungo sija, ilegñija: Sinco, yan dos na güijan.
					</seg>
					<seg id="b.MAR.6.39" type="verse">
						Ya jatago, sija na ujanafanmatachong todos pot mangachong gui jilo y manbetde na chaguan.
					</seg>
					<seg id="b.MAR.6.40" type="verse">
						Ya manmatachong pot mangachong, siento yan siento, yan sincuenta yan sincuenta.
					</seg>
					<seg id="b.MAR.6.41" type="verse">
						Ya jachule y sinco na pan yan y dos na güijan, ya manatan julo gui langet, ya jabendise, ya jaipe y pan sija; ya janae y disipuluña sija para ujaplanta gui sanmenañija; ya y dos na güiyan manmapatte todos.
					</seg>
					<seg id="b.MAR.6.42" type="verse">
						Ya mañocho todos, ya manjaspog.
					</seg>
					<seg id="b.MAR.6.43" type="verse">
						Ya jajatsa y pedaso sija dose na canastra manbula; yan pedaso y güijan sija locue.
					</seg>
					<seg id="b.MAR.6.44" type="verse">
						Ya ayo sija y mañocho ni pan, sinco mit na lalaje sija.
					</seg>
					<seg id="b.MAR.6.45" type="verse">
						N	6	45		37690	¶ Ya enseguidas jaapura y disipuluña sija na ufangajulo gui batco, ya ufanjanao gui menaña gui otro banda guiya Betsaida, mientras janajanao y linajyan taotao.
					</seg>
					<seg id="b.MAR.6.46" type="verse">
						Ya despues, anae munjayan janajanao sija, mapos malag y egso para ufanaetae.
					</seg>
					<seg id="b.MAR.6.47" type="verse">
						Ya anae esta pupuenge, y batco estaba gui talo gui tase, ya güiyaja namaesa gui tano.
					</seg>
					<seg id="b.MAR.6.48" type="verse">
						Ya jalie sija na manmachochocho mapot manmamómogsae, sa y manglo contrario para sija; ya jijot gui mina cuatro na guatdia gui puenge, mato güe guiya sija, mamómocat gui jilo tase; ya malago na ufalofan gui oriyañija.
					</seg>
					<seg id="b.MAR.6.49" type="verse">
						Ya anae malie nu sija, na mamómocat gui jilo tase, jinasoñija na pantasma, ya managang;
					</seg>
					<seg id="b.MAR.6.50" type="verse">
						Sa todos lumie güe, ya ninafañatsaga. Lao enseguidas jacuentuse sija, ya ilegña nu sija: Angoco jamyo, guajoyo; chamiyo fanmaaañao.
					</seg>
					<seg id="b.MAR.6.51" type="verse">
						Ya cajulo guiya sija gui batco, ya y manglo mapos: ya sija ninafangosmanman;
					</seg>
					<seg id="b.MAR.6.52" type="verse">
						Sa sija ti jatungo y milagron y pan sija; sa y corasonñija estaba mangosmajetog.
					</seg>
					<seg id="b.MAR.6.53" type="verse">
						N	6	53		37770	¶ Ya anae manmalofan para y otro banda, manmato gui tano Genesaret, ya manmalag y puetto.
					</seg>
					<seg id="b.MAR.6.54" type="verse">
						Ya anae manjuyong sija gui batco, enseguidas matungo güe.
					</seg>
					<seg id="b.MAR.6.55" type="verse">
						Ya manmalago gui oriyan todo ayo na tano, ya matutujon mañule gui todo y patte, manmalango sija gui cama, mano nae majungog na estaba güije.
					</seg>
					<seg id="b.MAR.6.56" type="verse">
						Ya manuja nae jumalom, songsong, pat suida, pat fangualuan, mapolo papa y malango sija gui chalan, y matayuyut güe na upacha y canton y magaguña, ya todo ayo sija y japacha, manjomlo.
					</seg>
				</div>
				<div id="b.MAR.7" type="chapter">
					<seg id="b.MAR.7.1" type="verse">
						YA mandaña guiya güiya y Fariseo sija, yan palo gui escriba sija ni manmato guine Jerusalem,
					</seg>
					<seg id="b.MAR.7.2" type="verse">
						Ya malie palo gui disipuluña na mañochocho pan yan áplacha na canae, ni comequeilegña na pot ti jafagase.
					</seg>
					<seg id="b.MAR.7.3" type="verse">
						Sa y Fariseo sija, yan toda y Judio sija, jaadadaje y tradision manamco sija, yaguin megae nae ti jafagase y canaeñija, ti ufañocho.
					</seg>
					<seg id="b.MAR.7.4" type="verse">
						Ya anae manmato guine y metcado, yaguin ti jafagase sija, ti ufañocho; yan megae sija na güinaja rinesibeñija para ujaadaje, parejoja yan mafagase y copa sija, yan y jara sija, yan y bason coble sija.
					</seg>
					<seg id="b.MAR.7.5" type="verse">
						Ya mafaesen ni Fariseo sija yan y escriba sija: Jafa y disipulumo sija na ti manmamómocat taemano y tradision manamco sija; mañochochoja pan yan aplacha y canaeñija?
					</seg>
					<seg id="b.MAR.7.6" type="verse">
						Ya ilegña nu sija: Hipocrita jamyo; mauleg sinanganña si Isaias, ni y esta matugue: Este sija na taotao y labiosñija nae maonrayo, lao y corasonñija chago guiya guajo.
					</seg>
					<seg id="b.MAR.7.7" type="verse">
						Lao taebale jaadorayo, manmamananagüe ni finanagüe ni tinago taotao sija.
					</seg>
					<seg id="b.MAR.7.8" type="verse">
						Sa inpelo jamyo y tinago Yuus, ya mantietiene fitme y tradision taotao sija: (ni y mafagase y jara sija, yan y copa sija, yan infatinas megae sija na güinaja parejo yan este.)
					</seg>
					<seg id="b.MAR.7.9" type="verse">
						Ya ilegña nu sija: Magajet jamyo yumute y tinago Yuus para inadaje y tradisionmiyo.
					</seg>
					<seg id="b.MAR.7.10" type="verse">
						Sa si Moises ilegña: Onra si tatamo yan si nanamo; ya y mumatdise y tata pat y nana, seguro na umatae.
					</seg>
					<seg id="b.MAR.7.11" type="verse">
						Lao jamyo ilegmiyo: Yaguin y taotao ilegña ni tataña pat nanaña: Y Cotban (cumequeilegña y ninae) na jago umaprobecha pot guajo, güiya sumaga libre.
					</seg>
					<seg id="b.MAR.7.12" type="verse">
						Ya inpelo güe na ufatinas taya para si tataña pat si nanaña;
					</seg>
					<seg id="b.MAR.7.13" type="verse">
						Inrechasa y sinangan Yuus ni ninaenmiyo na tradision; yan megae sija na güinaja finatinasmiyo parejo yan este.
					</seg>
					<seg id="b.MAR.7.14" type="verse">
						N	7	14		37940	¶ Ya jaagang talo guiya güiya todo y linajyan taotao ya ilegña: Ecungog jamyo todos, ya intingo.
					</seg>
					<seg id="b.MAR.7.15" type="verse">
						Taya gui sumanjiyong gui taotao ni y janajalom, siña numataelaye, lao y janajujuyong gui jinalomña, ayo sija munatataelaye y taotao
					</seg>
					<seg id="b.MAR.7.16" type="verse">
						(Yaguin guaja gaetalanga para ufanjungog, uecungog)
					</seg>
					<seg id="b.MAR.7.17" type="verse">
						Ya anae jumalom gui guima, jadingo y linajyan taotao, y disipuluña sija mafaesen güe ni acomparasion.
					</seg>
					<seg id="b.MAR.7.18" type="verse">
						Ya ilegña nu sija: Taegüenaja jamyo locue manaetiningo? Ti intingo na todo y guine jiyong ni jumajalom y taotao ti siña ninataelaye?
					</seg>
					<seg id="b.MAR.7.19" type="verse">
						Sa ti jumajalom gui corasonña na y tiyanña ya malolofan gui secreto; taegüenao janagasgas todo y nengcano.
					</seg>
					<seg id="b.MAR.7.20" type="verse">
						Yan ilegña: Y jumujuyong gui taotao, ayo munatataelaye y taotao.
					</seg>
					<seg id="b.MAR.7.21" type="verse">
						Sa y gui jinalomña gui corason y taotao sija nae, manjujuyong y manaelaye na jinaso sija, y manadulterio, y manábale yan y manpegno,
					</seg>
					<seg id="b.MAR.7.22" type="verse">
						Y mañaque sija, y manlatga, y manaelaye, y dinague, y inábale, y taelaye na atadog, y chinatfino contra si Yuus, y sobetbio, y bababa:
					</seg>
					<seg id="b.MAR.7.23" type="verse">
						Todo este sija na tinaelaye, manguine jalom ya janatataelaye y taotao.
					</seg>
					<seg id="b.MAR.7.24" type="verse">
						N	7	24		38040	¶ Ya cajulo güije, mapos para y oriyan Tiro yan Sidon; ya jumalom gui guima, malagoña na taya utiningo; lao ti siña unatog.
					</seg>
					<seg id="b.MAR.7.25" type="verse">
						Sa jajungog masasangan güe un palaoan na y diquique na jagaña, guaja un áplacha na espiritu, mato ya jatomba güe gui adengña:
					</seg>
					<seg id="b.MAR.7.26" type="verse">
						Ya y palaoan Griega, gui tano Sirofenisa, y tinayuyut güe na uyute juyong gui jagaña y anite.
					</seg>
					<seg id="b.MAR.7.27" type="verse">
						Lao ilegña nu guiya: Polo finena ya ufanjaspog y famaguon sija; sa ti mauleg machule y pan y famaguon, ya ufanmayotte y galago sija.
					</seg>
					<seg id="b.MAR.7.28" type="verse">
						Ya manope y palaoan, ilegña: Junggan, Señot; lao y galago sija, gui papa lamasa, jacacanoja y andesmoronan y famaguon sija.
					</seg>
					<seg id="b.MAR.7.29" type="verse">
						Ayo nae ilegña ni palaoan: Pot este na sinangan, janao y anite jumanao gui jagamo.
					</seg>
					<seg id="b.MAR.7.30" type="verse">
						Ya anae jumanao para iyasija, jasoda na y jagaña umaason gui jilo cama, ya y anite esta jumanao.
					</seg>
					<seg id="b.MAR.7.31" type="verse">
						N	7	31		38110	¶ Ya tumalo jumanao gui oriyan Tiro yan malofan guiya Sidon, ya mato gui tasen Galilea; ya malofan gui entalo y oriyan Decapolis.
					</seg>
					<seg id="b.MAR.7.32" type="verse">
						Ya maconie güe un tanga ya udo, ya matayuyut güe na upolo y canaeña gui jiloña.
					</seg>
					<seg id="b.MAR.7.33" type="verse">
						Ya janasajnge güe gui linajyan taotao, ya japolo y calolotña gui talangan y tanga, ya tumola ya japacha y jilaña;
					</seg>
					<seg id="b.MAR.7.34" type="verse">
						Ya jaatan julo y langet sumospiros, ya ilegña: Efatha, cumequeilegña, mababa!
					</seg>
					<seg id="b.MAR.7.35" type="verse">
						Ya mababa y talangaña; ya mapula y gumogode y jilaña, ya cumuentos mauleg.
					</seg>
					<seg id="b.MAR.7.36" type="verse">
						Ya jaencatga sija, na chañija sumangangane ni jaye; lao mientras mas jaencatga, mas manamamto;
					</seg>
					<seg id="b.MAR.7.37" type="verse">
						Ya ninafangosmanman, ilegñija: Mauleg finatinasña todo: janafanmanjungog y mananga, ya y manudo janafanguentos.
					</seg>
				</div>
				<div id="b.MAR.8" type="chapter">
					<seg id="b.MAR.8.1" type="verse">
						AYO sija na jaane, anae guaja talo un dangculon linajyan taotao ya taya jafa nañija, 
						<i>
							si Jesus
						</i>
						 jaagang y disipuluña sija, ya ilegña nu sija:
					</seg>
					<seg id="b.MAR.8.2" type="verse">
						Maase yo ni linajyan taotao sa esta tres jaane na manjame; ya taya jafa nañija.
					</seg>
					<seg id="b.MAR.8.3" type="verse">
						Yaguin junafanjanao sin mañocho para iyasija, ufanlalango gui chalan; sa palo guiya sija manmato guine y chago.
					</seg>
					<seg id="b.MAR.8.4" type="verse">
						Ya y disipuluña sija, maope güe: Guine mano nae siña manafanjaspog este taotao sija pan, güine gui desierto?
					</seg>
					<seg id="b.MAR.8.5" type="verse">
						Guiya jafaesen sija: Cuanto na pan guaja jamyo? Ylegñija, siete.
					</seg>
					<seg id="b.MAR.8.6" type="verse">
						Ayo nae jatago y linajyan taotao na ufanason gui jilo oda; ya jachule y siete na pan, ya janae Yuus maase ya jaipe, ya janae y disipuluña sija para ujaplanta gui menanñija; ya sija japlanta gui menan y linajyan taotao.
					</seg>
					<seg id="b.MAR.8.7" type="verse">
						Yan guaja locue palo mandiquique na güijan sija; ya anae jabendise, jatago na ujaplanta locue gui menanñija.
					</seg>
					<seg id="b.MAR.8.8" type="verse">
						Pues mañocho, ya manjaspog; ya majatsa y pidaso sija ni sebbla, siete canastra.
					</seg>
					<seg id="b.MAR.8.9" type="verse">
						Ya y mañocho sija, buente cuatro mit; ya jadespide.
					</seg>
					<seg id="b.MAR.8.10" type="verse">
						Ya enseguidas jumalom gui batco yan y disipuluña sija, ya manmato gui oriyan Dalmanuta.
					</seg>
					<seg id="b.MAR.8.11" type="verse">
						N	8	11		38280	¶ Ya manmato y Fariseo sija, ya matutujon manafaesen yan güiya, manmanaliligao guiya güiya un señat guine y langet, matietienta güe.
					</seg>
					<seg id="b.MAR.8.12" type="verse">
						Ya sumospiros gostadong gui espirituña, ya ilegña: Jafa na mangagagao señat este na generasion? Magajet jusangane jamyo, na ti umanae señat este na generasion.
					</seg>
					<seg id="b.MAR.8.13" type="verse">
						Ya jadingo sija, ya jumalom talo gui batco, ya mapos para y otro banda.
					</seg>
					<seg id="b.MAR.8.14" type="verse">
						N	8	14		38310	¶ Ya manmalefa ti manmañule pan, ya taya na unoja na pan gui batco.
					</seg>
					<seg id="b.MAR.8.15" type="verse">
						Ya jaencatga sija, ilegña: Atan, adaje jamyo ni lebaduran y Fariseo sija, yan y lebaduran Herodes.
					</seg>
					<seg id="b.MAR.8.16" type="verse">
						Ya manafaesen gui entalo sija, ilegña: Pot y taya panta.
					</seg>
					<seg id="b.MAR.8.17" type="verse">
						Ya anae jatungo si Jesus ilegña nu sija: Jafa manafaesen gui entalomiyo pot y taya panmiyo? Ti injaso ni ti intingo? Majejetogja trabia y corasonmiyo?
					</seg>
					<seg id="b.MAR.8.18" type="verse">
						Guaja atadogmiyo, lao ti manmanlilie jamyo? Guaja talanganmiyo, ya ti manmanjujungogja jamyo? Ya ti injajasoja?
					</seg>
					<seg id="b.MAR.8.19" type="verse">
						Anae juipe y sinco na pan sija entalo y sinco mit, cuanto na canastra injatsa bula ni pidaso sija ni sebbla? Ylegñija: Dose.
					</seg>
					<seg id="b.MAR.8.20" type="verse">
						Ya anae y siete na pan sija entalo y cuatro mit, cuanto na canastra injatsa bula ni pidaso sija ni sebbla? Ylegñija: Siete.
					</seg>
					<seg id="b.MAR.8.21" type="verse">
						Güiya ilegña nu sija: Ti intingo asta pago?
					</seg>
					<seg id="b.MAR.8.22" type="verse">
						N	8	22		38390	¶ Ya mato guiya Betsaida; ya maconie güe guato un bachet, ya matayuyut güe na upacha güe.
					</seg>
					<seg id="b.MAR.8.23" type="verse">
						Ayo nae jamantiene y canae y bachet, ya jacone asta y jiyong y siuda; ya anae jatolae y atadogña, japolo y canaeña gui jiloña, ya jafaesen: Unlie jafa?
					</seg>
					<seg id="b.MAR.8.24" type="verse">
						Ya güiya manatan ya, ilegña: Julie taotao sija; lao julie sija calang trongconjayo na manmamómocat.
					</seg>
					<seg id="b.MAR.8.25" type="verse">
						Entonses japolo ya canaeña talo gui atadogña ya jaguefatan; ya jomlo, ya manlie claro todo.
					</seg>
					<seg id="b.MAR.8.26" type="verse">
						Ya jatago para iyasija, ilegña: Chamo jumajalom gui sengsong (ni usangane jaye gui siuda).
					</seg>
					<seg id="b.MAR.8.27" type="verse">
						N	8	27		38440	¶ Ya mapos si Jesus yan y disipuluña sija gui sensong sija y Cesarean Felipe: ya y chalan jafaesen y disipuluña sija, ilegña nu sija: Jaye ilegñija y taotao sija nu guajo?
					</seg>
					<seg id="b.MAR.8.28" type="verse">
						Ya sija masangane güe, ilegñija: Si Juan Bautista; y palo ilegñija: Si Elias; y palo ilegñija: Uno gui profeta sija.
					</seg>
					<seg id="b.MAR.8.29" type="verse">
						Ayo nae jafaesen sija: Ya jamyo, jaye ilegmiyo nu guajo? Inepe as Pedro ilegña: Jago si Cristo jao.
					</seg>
					<seg id="b.MAR.8.30" type="verse">
						Ya jaencatga sija na chañija sumangangane ni jaye pot güiya.
					</seg>
					<seg id="b.MAR.8.31" type="verse">
						Ya jatutujon fumanagüe sija na y Lajin taotao janesesita upadese megae, ya umarechasa ni manamco sija, yan y prinsipen y mamale sija, yan y escriba sija, ya umapuno; ya ucajulo talo gui mina tres na jaane.
					</seg>
					<seg id="b.MAR.8.32" type="verse">
						Ya claroja nae jasangan este na sinangan. Ayo nae si Pedro quinene güe, ya tinitujon güe rineprende.
					</seg>
					<seg id="b.MAR.8.33" type="verse">
						Lao anae jabira güe, ya jaatan y disipuluña sija, jalalatde si Pedro ilegña: Suja guiya guajo, Satanas; sa ti unadadaje y güinaja sija ni para si Yuus, na y güinajan taotao sija.
					</seg>
					<seg id="b.MAR.8.34" type="verse">
						Ya jaagang y linajyan taotao yan y disipuluña sija, ya ilegña nu sija; Jaye y malago tumatiye yo, upune maesa güe, ya uchule y quiluusña ya udalalagyo.
					</seg>
					<seg id="b.MAR.8.35" type="verse">
						Sa y malago sumatba y linâlâña, ufinalingaeguan; lao y finalingaeguan ni linâlâña pot guajo, yan y ibangelio, este usatba y linâlâña.
					</seg>
					<seg id="b.MAR.8.36" type="verse">
						Sa, jafa uaprobecha y taotao, yaguin jagana todo y tano, ya finalingaeguan ni linâlâña?
					</seg>
					<seg id="b.MAR.8.37" type="verse">
						Pat jafa na apas ufannae y taotao pot y linâlâña?
					</seg>
					<seg id="b.MAR.8.38" type="verse">
						Sa y mamajlao nu guajo yan y sinaganjo, gui sanmenan este y generasion ábale yan gaeisao, unimamajlaogüe locue ni Lajin taotao y tiempo nae mato gui minalag y Tataña, yan y mañantos na angjetña sija.
					</seg>
				</div>
				<div id="b.MAR.9" type="chapter">
					<seg id="b.MAR.9.1" type="verse">
						YA ilegña nu sija: Magajet jusangane jamyo, na guaja palo sija ni mangaegue güine na ti ujaguaeya finatae, asta que jalie y raenon Yuus na mato yan ninasiña.
					</seg>
					<seg id="b.MAR.9.2" type="verse">
						N	9	2		38570	¶ Anae esta malofan y sais na jaane, si Jesus jacone si Pedro, yan si Santiago, yan si Juan, janafañajnge sijaja gui un taquilo na ogso; ya jaago güe gui menanñija.
					</seg>
					<seg id="b.MAR.9.3" type="verse">
						Ya y magaguña manmañila, gosapaca calang niebe, taya ni un fafagas gui tano siña munaapaca taegüine.
					</seg>
					<seg id="b.MAR.9.4" type="verse">
						Ya manalie na mato guiya güiya si Elias yan Moises, na manguecuentos yan si Jesus.
					</seg>
					<seg id="b.MAR.9.5" type="verse">
						Ayo nae manope si Pedro, ilegña as Jesus: Maestro mauleg utafañagajit güine, ya tafanmamatinas tres tabetnáculo; para jago y uno, para si Moises y otro, yan para si Elias y otro.
					</seg>
					<seg id="b.MAR.9.6" type="verse">
						Si ti jatungo jafa usangan, sa estaba mangosmaañao.
					</seg>
					<seg id="b.MAR.9.7" type="verse">
						Ya mato un mapagajes y manjineme sija, ya un inagang gui mapagajes, ilegña: Este y güinaeyaco na Lajijo, jingog güe.
					</seg>
					<seg id="b.MAR.9.8" type="verse">
						Ya derepente jaatan gui oriyañija, ti manmanlie ni jaye, na si Jesusja yan sija.
					</seg>
					<seg id="b.MAR.9.9" type="verse">
						Ya anae manunog sija guine y egso, jaencatga sija na chañija sumangangane ni jaye ni liniiñija, asta que y Lajin taotao esta cajulo guine entalo y manmatae.
					</seg>
					<seg id="b.MAR.9.10" type="verse">
						Ya sija jaadaje ayo na sinangan guiya sijaja, manafaesen gui entaloñija: Jafa ayo y cajulo guine entalo y manmatae cumequeilegña.
					</seg>
					<seg id="b.MAR.9.11" type="verse">
						Ya mafaesen güe, ilegñija: Y escriba sija ilegñija, si Elias nesesita ufato finenana.
					</seg>
					<seg id="b.MAR.9.12" type="verse">
						Güiya manope ilegña nu sija: Si Elias magajet nesesita ufato finenana, ya jafatinas talo todo y güinaja: Jafa esta matugue gui Lajin taotao na upadese megae ya manataya guaelayeña?
					</seg>
					<seg id="b.MAR.9.13" type="verse">
						Lao jusangane jamyo na si Elias esta mato ya esta mafatinas guiya güiya todo y malagoñija, taegüine esta matugue nu güiya.
					</seg>
					<seg id="b.MAR.9.14" type="verse">
						N	9	14		38690	¶ Ya anae mato gui disipuluña sija, jalie un dangculon linajyan taotao gui oriyañija, yan y escriba sija ni manafaesen yan sija.
					</seg>
					<seg id="b.MAR.9.15" type="verse">
						Ya enseguidas todo y linajyan taotao, anae malie güe, ninafangosmanman, ya manmalago guato guiya güiya ya masaluda güe.
					</seg>
					<seg id="b.MAR.9.16" type="verse">
						Ya jafaesen sija, ilegña! Jafana manafaesen jamyo yan sija?
					</seg>
					<seg id="b.MAR.9.17" type="verse">
						Ya manope uno gui linajyan taotao, ilegña: Maestro juconie jao mague na lajijo, na guaja un espiritun udo;
					</seg>
					<seg id="b.MAR.9.18" type="verse">
						Ya manoja nae quinene güe, japedadasos; ya bóboan, ya janachechegcheg y nifenña, ya ninayafae; ya jusangane y disipulumo sija, na ujayute juyong, lao ti manasiña.
					</seg>
					<seg id="b.MAR.9.19" type="verse">
						Manope güe, ilegña nu sija: O generasion ni ti manjonggue! asta ngaean nae utafanjijitaja? asta ngaean nae jususungonja jamyo? maelayofan mague.
					</seg>
					<seg id="b.MAR.9.20" type="verse">
						Ya maconie guato guiya güiya; ya anae jalie, enseguidas y espiritu manlálaolao güe; ya güiya podong gui jilo oda gumagalileg ya bóboan.
					</seg>
					<seg id="b.MAR.9.21" type="verse">
						Ya jafaesen y tataña; cuanto tiempo esta desde qui mato este guiya güiya? Güiya ilegña: Desde qui diquique:
					</seg>
					<seg id="b.MAR.9.22" type="verse">
						Ya megae na biaje nae yinite gui jalom guafe, yan y jalom janom para upinino; lao yaguin siña jao ayudajam, gaemaase nu jame.
					</seg>
					<seg id="b.MAR.9.23" type="verse">
						Si Jesus, ilegña nu güiya: Yaguin siña jao, todo siña para y manjonggue.
					</seg>
					<seg id="b.MAR.9.24" type="verse">
						Enseguidas y tatan y patgon, jaagang yan y lagoña, ya elegña: Jujonggue; ayuda y taejinenggueco.
					</seg>
					<seg id="b.MAR.9.25" type="verse">
						Ya anae si Jesus jalie na manmalalago y linajyan taotao, jalalatde y áplacha na espiritu, ilegña: Espiritun udo yan tanga, guajo jao tumago, juyong guiya güiya, ya chamo jumajalom talo guiya güiya.
					</seg>
					<seg id="b.MAR.9.26" type="verse">
						Ayo nae y espiritu umagang, ya manlalaolao güe megae, ya jumuyong; ya güiya sumaga calang matae, enaomina megae ilegñija, na esta matae.
					</seg>
					<seg id="b.MAR.9.27" type="verse">
						Lao si Jesus jamantiene canaeña, ya jinatsa güe; ya cajulo.
					</seg>
					<seg id="b.MAR.9.28" type="verse">
						Ya anae jumalom güe gui jalom guma, y disipuluña sija mafaesen güe en secreto, ilegñija: Jafajam na ti innasiña yumute juyong?
					</seg>
					<seg id="b.MAR.9.29" type="verse">
						Ya ilegña nu sija: Este na rasan anite sija, taya siña munajanao, na y tinayuyut.
					</seg>
					<seg id="b.MAR.9.30" type="verse">
						N	9	30		38850	¶ Ya manmapos güije, manmalofan inanaco Galilea; ya ti malago na guaja utiningo güe.
					</seg>
					<seg id="b.MAR.9.31" type="verse">
						Sa jafanagüe y disipuluña sija ya ilegña nu sija: Y Lajin taotao umaentrega gui canae taotao sija, ya umapuno; lao yaguin este matae, ucajulo talo despues di tres na jaane.
					</seg>
					<seg id="b.MAR.9.32" type="verse">
						Lao sija ti jatungo este na sinangan, ya manmaañao na ujafaesen güe.
					</seg>
					<seg id="b.MAR.9.33" type="verse">
						N	9	33		38880	¶ Ya mato guiya Capernaum; ya anae mato gui guima, jafaesen sija: Jafa jamyo na manafaesen entalomiyoja gui chalan?
					</seg>
					<seg id="b.MAR.9.34" type="verse">
						Lao sija manmamatquiquiloja; sa guine manafaesen gui chalan uno y otro, jaye guiya sija udangculo.
					</seg>
					<seg id="b.MAR.9.35" type="verse">
						Ayo nae manmatachong, ya jaagang y dose ya ilegña nu sija: Y malago fuminenana, uuttimon gui tododos, yan utentagon tododos.
					</seg>
					<seg id="b.MAR.9.36" type="verse">
						Ya jacone un patgon, ya japolo gui entaloñija; ya jajogüe gui canaeña, ya ilegña nu sija:
					</seg>
					<seg id="b.MAR.9.37" type="verse">
						Y rumesibe pot y naanjo uno ni manaegüine na famaguon, jaresibe yo, ya y rumesibe yo, ti guajo jaresibe, na y tumago yo.
					</seg>
					<seg id="b.MAR.9.38" type="verse">
						Si Juan, ilegña nu güiya: Maestro, inlie uno na manyute juyong anite sija pot y naanmo, ya inchema, sa ti jadadalalagjit.
					</seg>
					<seg id="b.MAR.9.39" type="verse">
						Ya si Jesus ilegña: Chamiyo chumochoma; sa ni uno ni fumatinas milagro pot y naanjo, siña gusisija jasangan taelaye guiya guajo.
					</seg>
					<seg id="b.MAR.9.40" type="verse">
						Sa ayo y ti contra jita, manjijitaja.
					</seg>
					<seg id="b.MAR.9.41" type="verse">
						Sa jayeja y numae jamyo un copan janom, sa iyon Cristo jamyo, magajet jusangane jamyo, na sen ti ufalingo y apasña.
					</seg>
					<seg id="b.MAR.9.42" type="verse">
						Ya jayeja y ninaquepodong uno guine sija gui mandiquique ni jumonggue yo; mauleg para güiya, umagode gui agagaña un acho atutong, ya umayute gui jalom tase.
					</seg>
					<seg id="b.MAR.9.43" type="verse">
						Lao yaguin y canaemo ninaquepodong jao, utut; maulegña na unjalom gui linâlâ mangco, qui uguaja dos canaemo, ya unjanao para sasalaguan, y guafe ni ti siña mapuno.
					</seg>
					<seg id="b.MAR.9.44" type="verse">
						(Anae y iloñija ti ufanmatae; ya y guafe taejinecog nae umapuno.)
					</seg>
					<seg id="b.MAR.9.45" type="verse">
						Ya yaguin y adengmo ninaquepodong jao, utut: maulegña na unjalom gui linâlâ cojo, qui uguaja dos adengmo ya unyenite para sasalaguan;
					</seg>
					<seg id="b.MAR.9.46" type="verse">
						(Anae y iloñija ti ufanmatae, ya y guafe taejinecog nae umapuno.)
					</seg>
					<seg id="b.MAR.9.47" type="verse">
						Ya yaguin y atadogmo ninaquepodong jao, lagnos; maulegña na unjalom gui raenon Yuus, yan un atadogja, qui uguaja dos atadogmo ya unyenite para sasalaguan.
					</seg>
					<seg id="b.MAR.9.48" type="verse">
						(Anae y iloñija ti ufanmatae, ya y guafe taejinecog na umapuno.)
					</seg>
					<seg id="b.MAR.9.49" type="verse">
						Sa todos ufanmaasne yan guafe; (ya todo y inefrese ufanmaasne yan asiga).
					</seg>
					<seg id="b.MAR.9.50" type="verse">
						Mauleg y asiga; lao yaguin y asiga malingo y maasenña, jaftaemano numamaasen? Guaja asiganmiyo guiya jamyoja; yan guaja pas gui entalomiyo.
					</seg>
				</div>
				<div id="b.MAR.10" type="chapter">
					<seg id="b.MAR.10.1" type="verse">
						YA cajulo güije, mato qui oriyan Judea, gui otro bandan Jordan; ya manalo y linajyan taotao mandaña guiya güiya; ya jatalo fumanagüe, taegüije, y costumbreña.
					</seg>
					<seg id="b.MAR.10.2" type="verse">
						Ya manmato y Fariseo sija guiya güiya, ya mafaesen güe cao tunas y laje uyute y asaguaña? matietienta güe.
					</seg>
					<seg id="b.MAR.10.3" type="verse">
						Lao güiya manope, ilegña nu sija: Jafa mantinago jamyo as Moises?
					</seg>
					<seg id="b.MAR.10.4" type="verse">
						Ya sija ilegñija: Si Moises japetmite na umatugue papet inapattan umasagua ya uyute.
					</seg>
					<seg id="b.MAR.10.5" type="verse">
						Ya si Jesus manope, ilegña nu sija: Pot y majetog corasonmiyo na mantiniguie jamyo ni este na tinago.
					</seg>
					<seg id="b.MAR.10.6" type="verse">
						Lao desde tutujon y jiniyong, Laje yan palaoan fumatinas sija 
						<i>
							Yuus
						</i>
						.
					</seg>
					<seg id="b.MAR.10.7" type="verse">
						Pot este na rason y laje udingo si tataña yan si nanaña, ya udaña yan y asaguaña.
					</seg>
					<seg id="b.MAR.10.8" type="verse">
						Ya y este y dos, umana unoja na catne; ya esta ti udos mas, na unoja na catne.
					</seg>
					<seg id="b.MAR.10.9" type="verse">
						Jafaja si Yuus munadaña, y taotao ti unadesapatta.
					</seg>
					<seg id="b.MAR.10.10" type="verse">
						Ya y jalom guma, y disipulo sija mafaesen güe talo ni ayoja.
					</seg>
					<seg id="b.MAR.10.11" type="verse">
						Ya ilegña nu sija: Jayeja y yumute y asaguaña, ya umasagua yan otro, jafatinas y adulterio contra y palaoan.
					</seg>
					<seg id="b.MAR.10.12" type="verse">
						Ya yaguin y palaoan yumute y asaguaña, ya umasagua yan otro, jafatinas adulterio.
					</seg>
					<seg id="b.MAR.10.13" type="verse">
						N	10	13		39180	¶ Ya machulie guato guiya güiya diquique na famaguon para upacha: ya y disipulo sija jalalatde ayo sija.
					</seg>
					<seg id="b.MAR.10.14" type="verse">
						Ya anae jalie si Jesus, sen ti ninamagof ya ilegña nu sija: Polo y diquique na famaguon ya ufanmamaela guiya guajo; chamiyo chumochoma; sa iyon este sija y raenon Yuus.
					</seg>
					<seg id="b.MAR.10.15" type="verse">
						Magajet jusangane jamyo, na y ti rumesibe y raenon Yuus calang un patgon, ti ujalom gui jalom ayo.
					</seg>
					<seg id="b.MAR.10.16" type="verse">
						Ya jajogüe sija ya japolo y canaeña gui jiloñija, ya jabendise sija.
					</seg>
					<seg id="b.MAR.10.17" type="verse">
						N	10	17		39220	¶ Ya anae jumanao gui chalan, mato uno malalago ya dinimuye güe gui menaña ya finaesen güe: Mauleg na Maestro, jafa jufatinas para juereda y taejinecog na linâlâ?
					</seg>
					<seg id="b.MAR.10.18" type="verse">
						Si Jesus ilegña nu güiya: Jafa na ilegmo nu guajo mauleg? Taya mauleg, na unoja, si Yuus. 
					</seg>
					<seg id="b.MAR.10.19" type="verse">
						Untungo y tinago sija: Chamofamumuno; chamo fumatinas adulterio; chamo fañañaque; chamo sumanganñaejon y ti magajet na testimonio; chamo chumu y ti iyomo; onra si tatamo yan si nanamo.
					</seg>
					<seg id="b.MAR.10.20" type="verse">
						Güiya manope ilegña: Maestro, todo este juadadaje desde nae patgonyo.
					</seg>
					<seg id="b.MAR.10.21" type="verse">
						Ayo nae matan güe as Jesus, güinaeya güe, ya ilegña nu güiya: Fatta jao uno: Janao ya ufajan todo y güinajamo, ya unnae y mamobble sija, ya uguaja güinajamo gui langet: ya maela, ya undalalag yo.
					</seg>
					<seg id="b.MAR.10.22" type="verse">
						Lao güiya ninamatolaeca y mataña ni este na sinangan ya mapos ninatriste; sa guaja megae güinajaña.
					</seg>
					<seg id="b.MAR.10.23" type="verse">
						Ayo nae si Jesus manatan gui oriya, ya ilegña ni disipuluña sija: Na minapot manjalom gui raenon Yuus ayo sija y mangaegüinaja!
					</seg>
					<seg id="b.MAR.10.24" type="verse">
						Ya y disipulo sija ninafanmanman ni sinanganña: Lao si Jesus manope ilegña talo: Famaguon, na minapot manjalom, gui raenon Yuus y umangongoco sija gui güinaja!
					</seg>
					<seg id="b.MAR.10.25" type="verse">
						Mas guse malofan un cameyo gui matan un jaguja, qui y gaegüinaja ujalom gui raenon Yuus.
					</seg>
					<seg id="b.MAR.10.26" type="verse">
						Ya sija ninagos fanmanmanman, ya ilegñija nu güiya: Ayo nae, jaye siña satbo?
					</seg>
					<seg id="b.MAR.10.27" type="verse">
						Ayo nae si Jesus jaatan sija, ya ilegña: Para y taotao sija, este ti siña, lao para si Yuus ti taegüine; sa para si Yuus todo ninasiña.
					</seg>
					<seg id="b.MAR.10.28" type="verse">
						Ayonae si Pedro jatutujon ilegña nu güiya: Estagüejamja na indingo todo, ya indadalalagjao.
					</seg>
					<seg id="b.MAR.10.29" type="verse">
						Inepe as Jesus ilegña. Magajet jusanganejao: Taya ni un taotao ni y dumingo gumaña, pat mañeluña lalaje, pat mañeluña famalaoan, pat nanaña, pat tataña, pat famaguonña, pat fangualuaña, pot guajo, yan y ibangelio;
					</seg>
					<seg id="b.MAR.10.30" type="verse">
						Na ti uresibe pagoja sienbiaje: guma sija, yan mañeluña lalaje, yan mañeluña famalaoan, yan nanaña, yan famaguonña, yan fangualuan sija, yan umapetsigue; ya y mámamaela na siglo, taejinecog na linâlâ.
					</seg>
					<seg id="b.MAR.10.31" type="verse">
						Lao megae na manfinenana, ufanuttimo, ya y manuttimo, ufanfinenana.
					</seg>
					<seg id="b.MAR.10.32" type="verse">
						N	10	32		39370	¶ Ya anae mangaegue gui chalan, mangajulo guiya Jerusalem; ya si Jesus malag y menañija; ya ninafanmanman: ya y dumadalalag mangosmaañao. Ya jacone talo y dose, ya jatutujon sumangane sija jafa ususede güe.
					</seg>
					<seg id="b.MAR.10.33" type="verse">
						<i>
							Ylegña:
						</i>
						 Estagüejit na mangajulo guiya Jerusalem, ya y Lajin taotao umaentrega gui magas mamale, yan y escriba sija, ya umasentensia para umapuno, ya umaentrega gui Gentiles.
					</seg>
					<seg id="b.MAR.10.34" type="verse">
						Ya umamofea, yan umatolae, yan umasaulag, yan umapuno; ya y despues di tres na jaane ucajulo talo.
					</seg>
					<seg id="b.MAR.10.35" type="verse">
						N	10	35		39400	¶ Ya si Santiago yan si Juan, lalajin Sebedeo, manmato jijot guiya güiya ya ilegñija nu güiya: Maestro, manmalagojam na unfatinas guiyajame jafa y malagomame.
					</seg>
					<seg id="b.MAR.10.36" type="verse">
						Ya ilegña nu sija: Jafa malagonmiyo na jufatinas guiya jamyo?
					</seg>
					<seg id="b.MAR.10.37" type="verse">
						Ilegñija nu güiya: Nafanmatachongjam, y uno gui agapamo, ya y otro gui acagüemo, gui minalagmo.
					</seg>
					<seg id="b.MAR.10.38" type="verse">
						Si Jesus ilegña nu sija: Ti intingo jafa ingagagao. Siña jamyo manguimen gui copa anae gumiguimenyo? yan infanmatagpange ni y matagpangeco?
					</seg>
					<seg id="b.MAR.10.39" type="verse">
						Ya ilegñija nu güiya: Mansiñajam. Ayonae ilegña si Jesus nu sija: infanguimen gui copa anae gumiguimenyo, yan infanmatagpange ni y ma tagpangeco;
					</seg>
					<seg id="b.MAR.10.40" type="verse">
						Lao y infanmatachong gui agapajo, yan y acagüeco; ti guajo jufannae; lao para ayo sija ufanmanae y manmapreparaye.
					</seg>
					<seg id="b.MAR.10.41" type="verse">
						Ya anae majungog este ni y dies, ninafanlalalo as Santiago yan Juan.
					</seg>
					<seg id="b.MAR.10.42" type="verse">
						Lao maninagang as Jesus ya ilegña nu sija: Intingo na ayo y manmanafanmagas gui Gentiles, jafatinas minagas gui jiloñija; ya y manmagas, jafatinas ninasiña gui jiloñija.
					</seg>
					<seg id="b.MAR.10.43" type="verse">
						Lao ti utaegüenao guiya jamyo; sa jaye y malago dumangculo guiya jamyo; güiya ufañeñetbe.
					</seg>
					<seg id="b.MAR.10.44" type="verse">
						Ya jaye guiya jamyo y malago mumagas; utentago para todo.
					</seg>
					<seg id="b.MAR.10.45" type="verse">
						Sa magajet ni y Lajin taotao ti mato para umasetbe, lao para ufañetbe, ya para ufannae y jaaniña ni un rescate para unafanlibre megae.
					</seg>
					<seg id="b.MAR.10.46" type="verse">
						N	10	46		39510	¶ Ya manmato Jerico. Ya anae manjanao gui Jerico, yan y disipuluña yan un dangculon linajyan taotao, si Bartimeo lajin Timeo, na bachet, matatachong gui oriyan chalan, ya umegagao.
					</seg>
					<seg id="b.MAR.10.47" type="verse">
						Ya anae jajungog na si Jesus Nasareno, jatutujon umagang ilegña: Jesus, Lajin David, gaease nu guajo.
					</seg>
					<seg id="b.MAR.10.48" type="verse">
						Ya megae mumomye para ufamatquilo: lao mas umagang gosagang: Jago ni y Lajin David, gaease nu guajo.
					</seg>
					<seg id="b.MAR.10.49" type="verse">
						Ya si Jesus tumojgüe ya ilegña: Agang güe. Ya maagang y bachet ilegñija nu güiya: Magofjao; cajulo sa inaagangjao.
					</seg>
					<seg id="b.MAR.10.50" type="verse">
						Ya janasuja y capaña, y cajulo, ya malag as Jesus.
					</seg>
					<seg id="b.MAR.10.51" type="verse">
						Ya si Jesus manopegüe ya ilegña: Jafa malagomo jufatinas guiya jago? Y bachet ilegña nu güiya: Raboni, nafanliiyo.
					</seg>
					<seg id="b.MAR.10.52" type="verse">
						Si Jesus ilegña: Janao, y jinengguemo munajomlojao. Ya enseguidas manlie, ya jadalalag 
						<i>
							si Jesus
						</i>
						 gui jinanaoña.
					</seg>
				</div>
				<div id="b.MAR.11" type="chapter">
					<seg id="b.MAR.11.1" type="verse">
						YA anae esta manjijijot Jerusalem, yan Betfage, yan Betania, gui egso Olibo, jatago dos gui disipuluña,
					</seg>
					<seg id="b.MAR.11.2" type="verse">
						Ya ilegña nu sija: Janao fanmalag y sengsong gui menanmiyo: ya enseguidas qui manjalom jamyo, inseda un patgon bulico, na magogode, na taya nae matachonge; pila ya inquene mague.
					</seg>
					<seg id="b.MAR.11.3" type="verse">
						Ya yanguin jaye na taotao umalog nu jamyo; Jafa na infatinas este? Sangane: Señot janesesita: ya enseguidas umanajanao mague.
					</seg>
					<seg id="b.MAR.11.4" type="verse">
						Ya manmapos, ya masoda nu patgon bulico gui caye na magogode gui jiyong potta ya mapula güe.
					</seg>
					<seg id="b.MAR.11.5" type="verse">
						Ya palo ni y mangaegue güije ilegñija nu sija: Jafa na inpila enao y patgon bulico?
					</seg>
					<seg id="b.MAR.11.6" type="verse">
						Ya masangane jaftaemano y mansinangane as Jesus: ya japolo na ufanjanao.
					</seg>
					<seg id="b.MAR.11.7" type="verse">
						Ya macone guato y patgon bulico gui as Jesus, ya japolo magagoñija güi jiloña ya maudae 
						<i>
							si Jesus.
						</i>
					</seg>
					<seg id="b.MAR.11.8" type="verse">
						Ya megae jajuto magagoñija gui chalan: yan palo y ramas jayo na manmanuutot gui fangualuan.
					</seg>
					<seg id="b.MAR.11.9" type="verse">
						Ya ayo sija y manmofona gui menaña, yan y madalalag gui tatteña, manaagang 
						<i>
							ilegñija:
						</i>
						 Hosana; Bendito ayo y mato pot y naan y Señot:
					</seg>
					<seg id="b.MAR.11.10" type="verse">
						Bendito y raeno na mamamaela, y raenon y tatata as David, Hosana guiyajululu.
					</seg>
					<seg id="b.MAR.11.11" type="verse">
						Ya si Jesus jumalom Jerusalem, ya jumalom gui templo; ya anae munjayan jalie todo y güinaja, ya y pupuenge, mapos yan y dose, manmalag Betania.
					</seg>
					<seg id="b.MAR.11.12" type="verse">
						N	11	12		39690	¶ Ya y inagpaña anae manmato guinen Betania, ñalang.
					</seg>
					<seg id="b.MAR.11.13" type="verse">
						Ya anae jalie mona un trongcon igos na gagaejagonja, malag ayo jinasoña na ufañoda jafa; lao anae mato guato, taya sinedaña na jagonja; sa ti tiempopoña y igos trabia.
					</seg>
					<seg id="b.MAR.11.14" type="verse">
						Ayonae manope ya ilegña nu güiya: Taya ni un taotao uquinano y tinegchamo para siempre. Ya majungog ni y disipuluña.
					</seg>
					<seg id="b.MAR.11.15" type="verse">
						N	11	15		39720	¶ Ya manmato Jerusalem; ya jumalom y templo, ya sigue di jayute juyong todo ayo sija y manmanbebende, yan y manmamamajan gui templo, yan janafanalinquin y lamasan salape y manmanulalaeca, yan y tachong y man manbebende paluma:
					</seg>
					<seg id="b.MAR.11.16" type="verse">
						Ya taya ni uno jaconsiente na ufañule baso gui templo.
					</seg>
					<seg id="b.MAR.11.17" type="verse">
						Ya mamanagüe, ilegña nu sija: Ada ti matugue na y guimajo umafanaan guma manaetae ni y todo nasion sija? lao jamyo fumatinas y liyang mañañaque.
					</seg>
					<seg id="b.MAR.11.18" type="verse">
						Ya majungog ni y magas mamale yan y escriba sija, ya maaliligao jaftaemano para umapuno; sa mamaañao nu güiya, sa janafanmamanman y linajyan taotao ni y finanagüeña.
					</seg>
					<seg id="b.MAR.11.19" type="verse">
						Ya cada pupuenge, jumanao juyong gui siuda.
					</seg>
					<seg id="b.MAR.11.20" type="verse">
						Ya y egaan anae manmalolofan, malie y trongcon igos na anglo desde y jale.
					</seg>
					<seg id="b.MAR.11.21" type="verse">
						Ayonae jajaso si Pedro ya ilegña nu güiya: Rabi, estagüe y trongcon igos ni y unmatdise na anglo todo.
					</seg>
					<seg id="b.MAR.11.22" type="verse">
						Ya manope si Jesus ilegña nu sija: Jenggue si Yuus.
					</seg>
					<seg id="b.MAR.11.23" type="verse">
						Sa magajet jusangane jamyo: Jayeja y umalog ni este y egso, janao ya unyutejao gui tase; ya ti bumuebuente gui corasonña, lao jajonggue na umafatinas ayo y sinanganña; uguaja.
					</seg>
					<seg id="b.MAR.11.24" type="verse">
						Enaomina jusangane jamyo: Na todo sija ingagao, anae manmanaetae jamyo, jenggue na esta inresibe, ya infanmannae.
					</seg>
					<seg id="b.MAR.11.25" type="verse">
						Ya an manojgue ya mananaetaejamyo, asie yanguin guajajao jafa contra jaye; sa y Tatanmiyo locue ni y gaegue gui langet, uninasie ni y isaomiyo.
					</seg>
					<seg id="b.MAR.11.26" type="verse">
						Lao yanguin ti manasiijamyo, y Tatanmiyo ni y gaegue gui langet ti uninasie ni y isaomiyo.
					</seg>
					<seg id="b.MAR.11.27" type="verse">
						N	11	27		39840	¶ Ya manmato talo Jerusalem, ya anae mamomocat gui templo, manmato y magas mamale, yan y escriba, yan y manamco sija;
					</seg>
					<seg id="b.MAR.11.28" type="verse">
						Ya ilegñija nu güiya: Pot jafa na ninasiña na unfatitinas estesija? yan jayejao numae ni este na ninasiña, para unfatinas estesija?
					</seg>
					<seg id="b.MAR.11.29" type="verse">
						Ya si Jesus ilegña nu sija: Bae jufaesen locue jamyo un finaesen ya inepeyo, ayonae jusangane jamyo pot jafa na ninasiña na jufatitinas este sija.
					</seg>
					<seg id="b.MAR.11.30" type="verse">
						Y tinagpangen Juan, guinen y langet, pat guinen y taotao sija? epeyo.
					</seg>
					<seg id="b.MAR.11.31" type="verse">
						Ya jajajaso gui sumanjalomñija, ilegñija: Yanguin ilegmame, Guinen y langet; ualog: Jafanae na ti injenggue güe?
					</seg>
					<seg id="b.MAR.11.32" type="verse">
						Yanguin ilegmame guinen y taotao sija--manmaañao ni y taotao, sa pineloñija todo na magajet na profeta si Juan.
					</seg>
					<seg id="b.MAR.11.33" type="verse">
						Ya manmanope, ilegñija as Jesus: Ti intingo. Ayonae si Jesus ilegña nu sija; ni guajo locue ti jusangane jamyo pot jafa naninasiña, na jufatitinas estesija.
					</seg>
				</div>
				<div id="b.MAR.12" type="chapter">
					<seg id="b.MAR.12.1" type="verse">
						YA sigue di jacuentuse sija acomparasion sija. Un taotao mananom gui fangualuan ubas, ya jacolat nu trongcon tituca, ya manguadog un joyo para un lagat ya jafatinas un tore, ya jaatquila y manfafachocho, ya mapos güe malag otro tano.
					</seg>
					<seg id="b.MAR.12.2" type="verse">
						Ya anae esta tiempo, jatago uno gui tentagoña para ayo y manmachochocho, para ujaresibe guinen manmachochocho y tinegcha y fangualuan ubas.
					</seg>
					<seg id="b.MAR.12.3" type="verse">
						Ya macone y tentago, ya masaulag, ya manajanao taesinajguan.
					</seg>
					<seg id="b.MAR.12.4" type="verse">
						Ya jatago talo y otro tentagoña; ya mapoca y iluña, ya manataelaye güe gosdangculo.
					</seg>
					<seg id="b.MAR.12.5" type="verse">
						Ya jatalo tumago y otro, ya mapuno; yan otro megae ya palo manmasaulag yan palo manmapuno.
					</seg>
					<seg id="b.MAR.12.6" type="verse">
						Ya guaja unoja lajiña na sumenyaña; ya güiya uttimo jatago, ilegña: Ufangaerespeto ni y lajijo.
					</seg>
					<seg id="b.MAR.12.7" type="verse">
						Ya ayo sija y manmachochocho, ilegñija gui sumanjalomñija. Estagüe y eredero; nije tapuno, ya y fangualuan uiyota.
					</seg>
					<seg id="b.MAR.12.8" type="verse">
						Ya macone güe, ya mapuno, ya mayute juyong gui fangualuan.
					</seg>
					<seg id="b.MAR.12.9" type="verse">
						Jafa pago ufatinas y magas y fangualuan? Ufato, ya uyulang todo y manmachochocho, ya ufannae otro ni y fangualuan.
					</seg>
					<seg id="b.MAR.12.10" type="verse">
						Taya nae intaetae este na tinigue: Y acho, ni y jarechasa y manmanmatitinas ni y guima, esteja mapolo cuentan ulo gui esquina.
					</seg>
					<seg id="b.MAR.12.11" type="verse">
						Este finatinas y Señot, ya janafanmanman gui menan atadogta.
					</seg>
					<seg id="b.MAR.12.12" type="verse">
						Ya maaliligao para umagote lao manmaañao ni y linajyan taotao; sa matungo na jasasangan y acomparasion contra sija: ya madingo, ya manmapos gui jinanaoñija.
					</seg>
					<seg id="b.MAR.12.13" type="verse">
						N	12	13		40030	¶ Ya manmatago guato guiya güiya palo gui Fariseo sija yan taotao Herodes; para umaquegacha gui sinanganña.
					</seg>
					<seg id="b.MAR.12.14" type="verse">
						Ya anae manmato, ilegñija nu güiya: Maestro, intingo na jago magajetjao; ya taya unadadaje ni un taotao; sa ti guaelaye nu jago y finaboresen taotao, lao mamananagüejao ni y magajet na chalan Yuus. Tunas na infanmanaejam tributo as Sesat, pat aje?
					</seg>
					<seg id="b.MAR.12.15" type="verse">
						Innae, pat mungajam numae? Lao si Jesus jatungoja y quinadoñija, ya ilegña nu sija: Jafa muna na intietientayo? maela un denarion salape ya julie.
					</seg>
					<seg id="b.MAR.12.16" type="verse">
						Ya anae machulie guato, ilegña nu sija: Iyon jaye este na imagen yan tinigue? Ylegñija nu güiya: Iyon Sesat.
					</seg>
					<seg id="b.MAR.12.17" type="verse">
						Ayonae si Jesus ilegña nu sija: Nae si Sesat ni y iyon Sesat, ya si Yuus ni y iyon Yuus. Ya ninafangosmanman nu güiya.
					</seg>
					<seg id="b.MAR.12.18" type="verse">
						N	12	18		40080	¶ Ya manmato guiya güiya y Saduseo sija ni y ilegñija, na taya quinajulo y mannatae; ya mafaesen güe, ilegñija:
					</seg>
					<seg id="b.MAR.12.19" type="verse">
						Maestro, jatuguiejam si Moises: Yanguin y chelun un taotao matae, ya y palaoan ni y asaguaña sumaga ya taya patgonña, ayo y laje ni y chelun y matae, uasagua talo y palaoan, ya ufamasemiya gui cheluña.
					</seg>
					<seg id="b.MAR.12.20" type="verse">
						Ya guaja seite lalaje na mañelu: y finenana umasagua, ya matae ti mapolo semiya:
					</seg>
					<seg id="b.MAR.12.21" type="verse">
						Inasagua talo y palaoan ni y mina dos, ya matae talo taya pineloña semiya: ya y mina tres taegüijeja talo.
					</seg>
					<seg id="b.MAR.12.22" type="verse">
						Ya y siete, ti mapolo semiyañijo; despues di todos, matae y palaoan locue.
					</seg>
					<seg id="b.MAR.12.23" type="verse">
						Y quinajulo y manmatae, jaye guiya sija ugae asagua y palaoan? sa todo y siete manmasagua.
					</seg>
					<seg id="b.MAR.12.24" type="verse">
						Si Jesus ilegña nu sija: Ada ti manlache jamyo, sa ti intingo y tinigue, ni y ninasiñan Yuus?
					</seg>
					<seg id="b.MAR.12.25" type="verse">
						Sa y mangajulo guinen manmatae, ni ufanasagua, ni umanafanasagua; lao manparejoja yan y angjet sija gui langet.
					</seg>
					<seg id="b.MAR.12.26" type="verse">
						Ya y manmatae ni y ufannacajulo; ti untaetae gui leblon Moises, jaftaemano si Yuus gui jalomtano guiya trongcon jayo ni y ilegña as Moises: Guajo si Yuus Abraham, yan si Yuus Ysaac, yan si Yuus Jacob?
					</seg>
					<seg id="b.MAR.12.27" type="verse">
						Ti güiya si Yuus y manmatae, na si Yuus y manlâlâlâ; enaomina ninafangoslache jamyo.
					</seg>
					<seg id="b.MAR.12.28" type="verse">
						N	12	28		40180	¶ Ya uno gui escriba mato, ya jajungog na manafaesen entresija, ya jatungo na mauleg inepeña nu sija, finaesen güe: Jafa y finenana qui todo na tinago?
					</seg>
					<seg id="b.MAR.12.29" type="verse">
						Si Jesus manope: Este y finenana na tinago: Jingog O Israel: Y Señot Yuusta, unoja na Señot:
					</seg>
					<seg id="b.MAR.12.30" type="verse">
						Ya guaeya jamyo y Señot, Yuusmiyo, contodo y corasonmiyo, yan contodo y antenmiyo, yan contodo y jinasonmiyo, yan contodo y minetgotmiyo.
					</seg>
					<seg id="b.MAR.12.31" type="verse">
						Ya este y segundo: Guaeya y tiguangmo parejo yan jago. Taya otro tinago mas, mandangculo qui estesija.
					</seg>
					<seg id="b.MAR.12.32" type="verse">
						Ya y escriba ilegña nu güiya. Magajet Maestro, mauleg na unsangan na güiya unoja; ya taya otro na güiyaja.
					</seg>
					<seg id="b.MAR.12.33" type="verse">
						Ya ugumaeya güe contodo y corason, yan contodo y tiningo, yan contodo y minetgot, yan ugumaeya y tiguangña parejo yan güiya, mas qui todo y inefrese, yan y ninae sija.
					</seg>
					<seg id="b.MAR.12.34" type="verse">
						Ya anae jalie si Jesus ni y minejnalom inepeña, ilegña nu güiya: Ti chagojao gui raenon Yuus. Ya taya ni un taotao fumaesen güe talo desde ayo.
					</seg>
					<seg id="b.MAR.12.35" type="verse">
						N	12	35		40250	¶ Ya maninepe as Jesus gui anae mamananagüe gui templo, ilegña: Jafa na ilegñija y escriba sija, na si Cristo Lajin David?
					</seg>
					<seg id="b.MAR.12.36" type="verse">
						Sa si David mismo ilegña gui Espiritu Santo: Y Señot ilegña ni y Señotto: Fatachong gui agapa na canaejo, asta qui jupolo y enemigumo sija gui papa y fañajangan adengmo.
					</seg>
					<seg id="b.MAR.12.37" type="verse">
						N	12	37		40270	¶ David jafanaan güe Señot; ya jaftaemano na y lajiña? Ya manmagof y dangculon linajyan taotao sija anae majungog.
					</seg>
					<seg id="b.MAR.12.38" type="verse">
						N	12	38		40280	¶ Ya ilegña gui finanagüeña: Adaje jamyo ni y escriba sija, sa yanñija manjanao yan y anaco magagoñija, yan yanñija manmasaluda gui metcado,
					</seg>
					<seg id="b.MAR.12.39" type="verse">
						Yan y manmagas na tachong gui sinagoga, yan y ya jululo na tachong gui guipot;
					</seg>
					<seg id="b.MAR.12.40" type="verse">
						Ni y jatucho y guima y biuda sija, ya janafananaco tinaetaeñija ni y dinague: este sija ujaresibe dangculo na sentensia.
					</seg>
					<seg id="b.MAR.12.41" type="verse">
						N	12	41		40310	¶ Ya anae matachong si Jesus gui menan y cajon ni y para y ninae; megae na taotao manmato, ya manmanyute jalom salape gui cajon; ya y megae na manrico sija, megae yiniteñija jalom.
					</seg>
					<seg id="b.MAR.12.42" type="verse">
						Ya mato un pobble na buida; ya manyute jalom dos cobble na bale buente un centavos.
					</seg>
					<seg id="b.MAR.12.43" type="verse">
						Ya si Jesus jaagang y disipuluña, ya ilegña nu sija: Magajet jusangane jamyo: Este y pebble na biuda, mas megae yiniteña jalom qui ni todo ayo sija y guinen manmanyute jalom gui cajon.
					</seg>
					<seg id="b.MAR.12.44" type="verse">
						Sa todo y manmanyute jalom, pot y minegaeñijaja; lao güiya pot y minalagoñaja na jayute jalom todo y güinajaña; asta y sustentoña todo.
					</seg>
				</div>
				<div id="b.MAR.13" type="chapter">
					<seg id="b.MAR.13.1" type="verse">
						YA anae jumuyong gui templo; ilegña nu güiya uno gui disipuluña: Maestro, liija na jechuran acho, yan guma sija.
					</seg>
					<seg id="b.MAR.13.2" type="verse">
						Ya si Jesus manope ilegña nu sija: Unlie este sija na mandangculon guma? taya usobbla ni un acho gui jilo y otro, na ti umayute papa.
					</seg>
					<seg id="b.MAR.13.3" type="verse">
						N	13	3		40370	¶ Ya anae matachong gui jilo y finabeca na y naanña Olibo, gui menan y templo, finaesen gui secreto as Pedro, yan Santiago, yan si Juan, yan si Andres,
					</seg>
					<seg id="b.MAR.13.4" type="verse">
						Ilegñija: Sanganejam, ngaean estesija ufanmato? yan jafa na señat yanguin para todo estesija nae ufanmacumple?
					</seg>
					<seg id="b.MAR.13.5" type="verse">
						Si Jesus jatutujon ilegña nu sija: Adaje jamyo, ya chamiyo fanmafabababa.
					</seg>
					<seg id="b.MAR.13.6" type="verse">
						Sa megae ufanmato pot y naanjo, ya ualog: Guajo güiya Jesucristo, ya ufababa megae.
					</seg>
					<seg id="b.MAR.13.7" type="verse">
						Yanguin injingog y guera, yan y masangan y guera: chamiyo ninafañachatsaga: sa nesesita estesija jumuyong: lao trabia ti y jinecog.
					</seg>
					<seg id="b.MAR.13.8" type="verse">
						Sa y nasion sija ufangajulo contra y nasion, yan y raeno contra raeno: ya uguaja linao gui megae na lugat ya uguaja ñinalang: estesija tutujon y pinite.
					</seg>
					<seg id="b.MAR.13.9" type="verse">
						N	13	9		40430	¶ Lao adaje jamyo: sa infanmaentrega gui tribunal sija; ya infanmasaulag gui sinagoga: yan infanojgue gui menan y manmagas sija yan y ray sija, pot causa de guajo para un testimonio contra sija.
					</seg>
					<seg id="b.MAR.13.10" type="verse">
						Ya y ibangelio nesesita umapredica finenana gui entre todo y nasion.
					</seg>
					<seg id="b.MAR.13.11" type="verse">
						Lao anae maconejamyo, ya maentregajamyo, chamiyo jumajaso jafa para insangan, ni injasuye jafa: sa jafaja y manaejamyo güije na ora, ayoja insangan: sa ti jamyo infangcuentos, na y Espiritu Santo.
					</seg>
					<seg id="b.MAR.13.12" type="verse">
						Pago y laje uentrega y cheluña laje, para umapuno; ya y tata y lajiña: ya y famaguon ufangajulo contra y mañaenanñija: ya uuafanmapuno.
					</seg>
					<seg id="b.MAR.13.13" type="verse">
						Ya jamyo infanmachatlie ni todo y taotao sija, pot y naanjo: lao jaye y sumungon asta y uttimo, umasatba.
					</seg>
					<seg id="b.MAR.13.14" type="verse">
						Lao anae inlie y chinatlie y inginon na yinilang tumotojgue gui anae ti para utojgue, (y mananaetae utungo) ayo sija y mangaegue guiya Judea ufanmalago para y jalomtano:
					</seg>
					<seg id="b.MAR.13.15" type="verse">
						Ya y gaegue gui jilo guma, chaña tumutunog ni ujalom ya ufañule jafa na güinaja gui jalom gumaña.
					</seg>
					<seg id="b.MAR.13.16" type="verse">
						Ya y gaegue gui fangualuan, chaña tumatalo tate para uchule y magaguña.
					</seg>
					<seg id="b.MAR.13.17" type="verse">
						Lao mannamaase ayo sija y manmapotgue yan y mannanasusu, güije sija na jaane!
					</seg>
					<seg id="b.MAR.13.18" type="verse">
						Fanmanaetae, ya munga y 
						<i>
							jinanaomiyo
						</i>
						 gui tiempon y manenggeng.
					</seg>
					<seg id="b.MAR.13.19" type="verse">
						Sa ayo sija na jaane, uguaja pininite, ni y taya nae guaja desde y matutujon y tano, anae jafatinas si Yuus, asta pago; ni uguaja asta jinecog.
					</seg>
					<seg id="b.MAR.13.20" type="verse">
						Lao yaguin ti janacadada y Señot ayo sija na jaane, taya catne usatba: lao pot y rason y manmaayigja, ni y inayigña, janacadada ayo sija na jaane.
					</seg>
					<seg id="b.MAR.13.21" type="verse">
						Ya yanguin guaja umalog nu jago: Estagüe si Cristo: pat ayogüe guato; chamiyo jumojonggue.
					</seg>
					<seg id="b.MAR.13.22" type="verse">
						Sa ufangajulo sija ti manmagajet na Cristo sija, yan ti manmagajet na profeta sija, ya ufanmamanue sija señat yan mannamanman, para ufanmamababa, yanguin janasiña, asta y manmaayig.
					</seg>
					<seg id="b.MAR.13.23" type="verse">
						Lao adaje jamyo: Sa estagüeja, na jusangane jamyo todos antes.
					</seg>
					<seg id="b.MAR.13.24" type="verse">
						N	13	24		40580	¶ Lao ayo sija na jaane an munjayan y pininite sija; ujomjom y atdao, ya y pilan ti ufanina,
					</seg>
					<seg id="b.MAR.13.25" type="verse">
						Ya y pution sija gui langet ufamodong, ya y ninasifia sija gui langet ufanmayengyong.
					</seg>
					<seg id="b.MAR.13.26" type="verse">
						Ya ayo nae ujalie y Lajin taotao na mamamaela gui sanjalom mapagajes, yan y dangculon ninasiñaña yan y minalagña.
					</seg>
					<seg id="b.MAR.13.27" type="verse">
						Ya ayonae utago y angjetña sija na ujarecoje y inayigña sija, guinen y cuatro na manglo, guinen y uttimon y tano asta y uttimon y langet.
					</seg>
					<seg id="b.MAR.13.28" type="verse">
						N	13	28		40620	¶ Tingo y acomparasion y trongcon igos; Anae mamaulegja trabia y ramasña, ya manjajagonja, intingoja na esta jijijot y tiempon maepe.
					</seg>
					<seg id="b.MAR.13.29" type="verse">
						Jamyo locue anae inlie estesija, na manmato, tingoja na güiya esta jijijot, parejoja yan esta gaegue gui petta.
					</seg>
					<seg id="b.MAR.13.30" type="verse">
						Magajet jusangane jamyo: Este na generasion ti ufanmalofan, asta que todo estesija munjayan manmachogüe.
					</seg>
					<seg id="b.MAR.13.31" type="verse">
						Y langet yan y tano, ufanmalofan, lao y sinanganjo ti ufalofan.
					</seg>
					<seg id="b.MAR.13.32" type="verse">
						Lao ayo na jaane pat ayo na ora, taya ni un taotao tumungo; ni y angjet sija ni mangaegue gui langet, ni y Laje; na y Tata güiyaja.
					</seg>
					<seg id="b.MAR.13.33" type="verse">
						Adaje jamyo: fanbela, ya infanmanaetae: sa ti intingo ngaean y tiempo.
					</seg>
					<seg id="b.MAR.13.34" type="verse">
						Say y Lajin taotao, parejoja yan un taotao ni y jumajanao chago ya jadingo y gumaña; ya janae y tentagoña ninasiñañija yan cada uno y chechoña, ya jatago y pottero na ufanbela.
					</seg>
					<seg id="b.MAR.13.35" type="verse">
						Fanbela, sa ti intingo ngaean nae ufato y magas y guima; cao y pupuenge, pat y tatalopuenge, pat y oogayo, pat y egaan;
					</seg>
					<seg id="b.MAR.13.36" type="verse">
						Na, noseaja derepente ufato, ya infansineda manmamaego.
					</seg>
					<seg id="b.MAR.13.37" type="verse">
						Ya jafa y jusangane jamyo, jusanganeja todos: Fanbela.
					</seg>
				</div>
				<div id="b.MAR.14" type="chapter">
					<seg id="b.MAR.14.1" type="verse">
						GUAJA dos na jaane antes di guipot y pascua yan y taelibadura na pan: ya y magas mamale sija, yan y escriba sija, maaliligao jaftaemano para umafababa, ya umacone, ya umapuno.
					</seg>
					<seg id="b.MAR.14.2" type="verse">
						Lao ilegñija: Munga gui guipot na jaane, sa noseaja uguaja atboroto ni y taotao sija.
					</seg>
					<seg id="b.MAR.14.3" type="verse">
						N	14	3		40740	¶ Ya anae estaba guiya Betania, gui guima Simon y ategtog, ya matachong gui lamasa para uchocho; mato un palaoan mañuñule un alabastro na boteyan inggüenten puro nardo, na gosguaguan; ya mafag y boteya, ya jachuda gui jilo y ilon Jesus.
					</seg>
					<seg id="b.MAR.14.4" type="verse">
						Ya guaja sija ninafanbubo sanjalomñija, ya ilegñija: Jafa este na inggüente na manalalastimaja?
					</seg>
					<seg id="b.MAR.14.5" type="verse">
						Maulegña umabende pot tresientos peseta, ya ufanmanae y mamobble: ya malalatde y palaoan.
					</seg>
					<seg id="b.MAR.14.6" type="verse">
						Lao si Jesus ilegña: Pologüe namaesa. Jafaja na inatbororota güe? Mauleg finatinasña nu guajo.
					</seg>
					<seg id="b.MAR.14.7" type="verse">
						Sa manjajamyoja yan y mamobble siempre; ya ngaeanja nae manmalago jamyo, infatinasja mauleg guiya sija: lao guajo ti tafanjijitaja siempre.
					</seg>
					<seg id="b.MAR.14.8" type="verse">
						Güiya jafatinas taemanoja y ninasiñaña: güiya mato antes, para uinggüentiye y tataotaojo, para y naftan.
					</seg>
					<seg id="b.MAR.14.9" type="verse">
						Magajet jusangane jamyo: Manoja este na ebangelio nae mapredica, gui todo y tano, este locue y finatinasña umasangan, para memoriasña.
					</seg>
					<seg id="b.MAR.14.10" type="verse">
						N	14	10		40810	¶ Ya si Judas Iscariote, uno gui dose, mapos malag y magas mamale, para umentrega güe guiya sija.
					</seg>
					<seg id="b.MAR.14.11" type="verse">
						Ya anae majungog, ninafansenmagof, ya mapromete manae güe salape. Ya jaaliligao jaftaemano para uinentrega.
					</seg>
					<seg id="b.MAR.14.12" type="verse">
						N	14	12		40830	¶ Ya y finenana na jaane y taelibadura na pan, anae maofrese y pascua, y disipuluña ilegñija nu güiya; Manojam malagomo guato ya infamauleg nae para unchocho gui pascua?
					</seg>
					<seg id="b.MAR.14.13" type="verse">
						Ya jatago y dos gui disipuluña, ya ilegña nu sija: Janao fanmalag y siuda, sa infanasoda güije yan un taotao na mangangatga un jarran janom: dalalag güe.
					</seg>
					<seg id="b.MAR.14.14" type="verse">
						Ya amanoja nae jumalom, alog ni y taotao guma: Y Maestro, ilegña: Mangue y aposento ni y anae para infañocho gui pascua yan y disipulujo?
					</seg>
					<seg id="b.MAR.14.15" type="verse">
						Ya güiya infanfinanue un dangculo na cuatto; esta mafamauleg yan listo; ayo nae famauleg para jita.
					</seg>
					<seg id="b.MAR.14.16" type="verse">
						Ya y disipuluña sija manmapos, ya manmato gui siuda, ya jasoda jaftaemano y mansinangane sija: ya mafamauleg para y pascua.
					</seg>
					<seg id="b.MAR.14.17" type="verse">
						N	14	17		40880	¶ Ya y pupuenge mato yan y dose.
					</seg>
					<seg id="b.MAR.14.18" type="verse">
						Ya anae manmatatachong ya mañochocho, si Jesus ilegña: Magajet jusangane jamyo: Uno guiya jamyo umentregayo; güiyaja uchumocho yan guajo.
					</seg>
					<seg id="b.MAR.14.19" type="verse">
						Ayo nae ninafangostriste, ya ilegñija nu güiya uno yan otro: Guajo? y otro ilegña: Guajo?
					</seg>
					<seg id="b.MAR.14.20" type="verse">
						Ayo nae manope ilegña nu sija: Uno gui dose ni y jumajame manotche gui tason.
					</seg>
					<seg id="b.MAR.14.21" type="verse">
						Y Lajin taotao magajet na mapos, ni y esta matugue pot güiya: lao namaase ayo na taotao ni y jaentrega y Lajin taotao. Maulegña ayo na taotao na ti umafañago.
					</seg>
					<seg id="b.MAR.14.22" type="verse">
						N	14	22		40930	¶ Ya anae mañochocho, jachule si Jesus y pan, ya jabendise, ya jaipe, ya janae sija, ilegña: Chile ya incano, sa este y tataotaojo.
					</seg>
					<seg id="b.MAR.14.23" type="verse">
						Ya jachule y posuelo, ya anae munjayan janae grasia, janae sija: ya todos manguimen.
					</seg>
					<seg id="b.MAR.14.24" type="verse">
						Ya ilegña nu sija: Este y jâgâjo, gui nuebo na testamento, ni machuda pot y megae.
					</seg>
					<seg id="b.MAR.14.25" type="verse">
						Magajet jusangane jamyo, na ti juguimen talo ni y tinegcha ubas, asta ayo na jaane, na juguimen nuebo gui raenon Yuus.
					</seg>
					<seg id="b.MAR.14.26" type="verse">
						Ya anae munjayan macanta un himno, manmapos manmalag y finabeca Olibo.
					</seg>
					<seg id="b.MAR.14.27" type="verse">
						N	14	27		40980	¶ Ya si Jesus ilegña nu sija: Todos jamyo infaninefende pot guajo; sa esta matugue: Bae jupanag y pastot, ya y quinilo sija ufanmachalapon.
					</seg>
					<seg id="b.MAR.14.28" type="verse">
						Lao despues di lâlâyo talo, ya cumajuloyo, jujanao esta y menanmiyo guiya Galilea.
					</seg>
					<seg id="b.MAR.14.29" type="verse">
						Ayo nae si Pedro ilegña: Achogja todos maninefende; lao guajo aje.
					</seg>
					<seg id="b.MAR.14.30" type="verse">
						Ya sinangane as Jesus ilegña: Magajet jusanganejao na jago pagoja na puenge, antes qui uoo dos biaje y gayo, unpuneyo tres biaje.
					</seg>
					<seg id="b.MAR.14.31" type="verse">
						Lao guiya janaguefchadeg y cuentosña, ilegña: Yanguin jumitamatae, ti jupunejao ni jaftaemano. Taegüineja locue sinanganñija todos.
					</seg>
					<seg id="b.MAR.14.32" type="verse">
						N	14	32		41030	¶ Ya manmato un lugat na y naaña Gethsemane: ya ilegña ni y disipuluña sija: Fanmatatachong güine, mientras mananaetaeyo.
					</seg>
					<seg id="b.MAR.14.33" type="verse">
						Ya jacone gachongña si Pedro, yan si Santiago, yan si Juan, ya jatutujon manmajalang, yan mangostriste,
					</seg>
					<seg id="b.MAR.14.34" type="verse">
						Ya ilegña nu sija: Y antijo sentriste asta qui jumatae; fañaga güine, ya iafanmamulan.
					</seg>
					<seg id="b.MAR.14.35" type="verse">
						Ya jumanao mona didide, dumimo papa gui jilo oda, ya manaetae, na yanguin siña, ufalofan y ora guiya güiya.
					</seg>
					<seg id="b.MAR.14.36" type="verse">
						Ya ilegña: Abba, Tata: todo y güinaja mansiña para jago; nasuja este y posuelo guiya guajo: lao ti taemanoja minalagojo, na y minalagomo.
					</seg>
					<seg id="b.MAR.14.37" type="verse">
						Ya mato talo guato ya jasoda sija manmaego, ya ilegña as Pedro: Simon mamaegojao? ti siñajao bumela un oraja?
					</seg>
					<seg id="b.MAR.14.38" type="verse">
						Fanbela, yan infanmanaetae; para chamiyo fanjajalom gui tentasion: Y Espiritu magajet na malago; lao y catne echecho.
					</seg>
					<seg id="b.MAR.14.39" type="verse">
						Ya jumanao talo ya manaetae ya ayoja mismo na sinangan.
					</seg>
					<seg id="b.MAR.14.40" type="verse">
						Ya anae tumalo guato jasoda talo sija na manmamaego: sa y atadogñija mangosmacat, ya ti ujatungo jafa umaope güe.
					</seg>
					<seg id="b.MAR.14.41" type="verse">
						Ya mato talo gui mina tres biaje, ya ilegña nu sija: Fanmaego pago, ya infandescansa: esta najong; y ora esta mato; lie y Lajin taotao na maentrega gui canae y manisao sija.
					</seg>
					<seg id="b.MAR.14.42" type="verse">
						Fangajulo ya nije tafanjanao; sa esta y umentregayo jijot.
					</seg>
					<seg id="b.MAR.14.43" type="verse">
						Ya enseguidas, mientras cumuecuentos, mato si Judas, uno gui dose, ya mañisija yan un linajyan taotao, manmañuñule espada, yan galute guinen y magas mamale, yan y escriba, yan y manamco sija.
					</seg>
					<seg id="b.MAR.14.44" type="verse">
						Ya ayo y umentrega güe, mannae señat, ilegña: Jaye y juchico, güiya ayo: guiot ya inquene na seguro.
					</seg>
					<seg id="b.MAR.14.45" type="verse">
						Ya enseguidas nae matogüe, jumajanaoja guato guiya güiya, ya ilegña: Maestro; ya jachico.
					</seg>
					<seg id="b.MAR.14.46" type="verse">
						Ya ayonae mapolo canae sija gui jiloña ya macone.
					</seg>
					<seg id="b.MAR.14.47" type="verse">
						Ya uno guiya sija ni y tumotojgue gui oriya, jalagnos y espadaña, ya jataga y tentago y magas mamale, ya jautut talangaña.
					</seg>
					<seg id="b.MAR.14.48" type="verse">
						Ya manope si Jesus ilegña nu sija: Ada manmato jamyo calang contra y saque, na manmañuñule jamyo espada, yan galute para inguiotyo?
					</seg>
					<seg id="b.MAR.14.49" type="verse">
						Guinen manjijitaja todo y jaane gui templo manmamananagüe, ya ti inquequeneyo? lao mafatinas este para umacumple y tinigue.
					</seg>
					<seg id="b.MAR.14.50" type="verse">
						Ya madingo, ya manmalago todos.
					</seg>
					<seg id="b.MAR.14.51" type="verse">
						N	14	51		41220	¶ Ya dinalalaggüe un patgon na taotao, na jatatampe güe un sábanas, sa taya magagago: ya y mamatgon sija na taotao, maguot güe.
					</seg>
					<seg id="b.MAR.14.52" type="verse">
						Lao güiya japolo y sábanas, ya malago sin magago.
					</seg>
					<seg id="b.MAR.14.53" type="verse">
						N	14	53		41240	¶ Ya macone si Jesus para y magas na pale: ya mandaña y manmagas mamale yan y manamco, yan y escriba sija.
					</seg>
					<seg id="b.MAR.14.54" type="verse">
						Ya si Pedro dinalalag güe, lao chago, asta gui sanjalom, sanjalom y palasyon y magas na pale: ya matachong yan y tentago sija, ya janama maope güe gui guafe.
					</seg>
					<seg id="b.MAR.14.55" type="verse">
						Ya y magas mamale, yan todo y inetnon ofisiat, manmanaliligao testimonio contra si Jesus para umapuno; lao taya masoda.
					</seg>
					<seg id="b.MAR.14.56" type="verse">
						Sa megae manmannae ti manmagajet na testimonio contra güiya: lao y testimonioñija ti manparejo.
					</seg>
					<seg id="b.MAR.14.57" type="verse">
						Ya mangajulo palo ni manmannae contra güiya y testimonio na ti manmagajet, ilegñija:
					</seg>
					<seg id="b.MAR.14.58" type="verse">
						Injingog y ilegña: Juyulang este na templo, ni y mafatinas nu canae, ya y tres na jaane, janacajulo talo otro na ti finatinas canae.
					</seg>
					<seg id="b.MAR.14.59" type="verse">
						Lao este na testimonioñija, locue ti manparejo.
					</seg>
					<seg id="b.MAR.14.60" type="verse">
						Ya y magas na pale tumojgue julo gui talolo, ya jafaesen si Jesus ilegña: Ti unfanope ni jafa? Jafa este sija na testimonioñija contra jago?
					</seg>
					<seg id="b.MAR.14.61" type="verse">
						Lao mamatquiquiloja, taya inepeña. Tumalo y magas na pale finaesen ilegña: Jago si Jesucristo Lajin y Bendito?
					</seg>
					<seg id="b.MAR.14.62" type="verse">
						Ya si Jesus ilegña: Guajo; ya umamaela y tiempo anae inlie y Lajin taotao matatachong gui agapa y gaeninasiña na canae, ya umamaela gui jalom y mapagajes y langet.
					</seg>
					<seg id="b.MAR.14.63" type="verse">
						Ayonae y magas na pale, jatiteg y magaguña, ya ilegña: Para jafajit palo testigo sija?
					</seg>
					<seg id="b.MAR.14.64" type="verse">
						Injingogja y chinatfinoña contra si Yuus: Jafa jinasonmimiyo? Ya todos manmañentensia para umapuno.
					</seg>
					<seg id="b.MAR.14.65" type="verse">
						Ya y palo matutujon matolae, yan matatampe mataña, yan mapatmada, ya ilegñija nu güiya: Profetisa: ya y ofisiat sija rumesibe güe ya japatmada ni y canaeñija.
					</seg>
					<seg id="b.MAR.14.66" type="verse">
						N	14	66		41370	¶ Ya anae si Pedro gaegue gue sanpapa gui palasyo, mato un palaoan tentago y magas na pale:
					</seg>
					<seg id="b.MAR.14.67" type="verse">
						Ya anae jalie si Pedro na janamamaepe güe, jaatan ya ilegña: Jago locue manjajamyo yan si Jesus Nasareno?
					</seg>
					<seg id="b.MAR.14.68" type="verse">
						Lao jadague ilegña: Ti jutungo, ni jutungo jafa ilelegmo. Ya mapos juyong gui cajida; ya umoo y gayo.
					</seg>
					<seg id="b.MAR.14.69" type="verse">
						Ya linie talo ni y palaoan, ya jatutujon sumangane ayo sija y manotojgue gui oriyaña: Este uno guiya sija.
					</seg>
					<seg id="b.MAR.14.70" type="verse">
						Ya jadague talo. Ti apmam ayo y manotojgue gui oriya ilegñija as Pedro: Magajet na jago uno guiya sija? sa jago taotao Galileajao.
					</seg>
					<seg id="b.MAR.14.71" type="verse">
						Lao jatutujon mamatdise yan manjula ya ilegña: Ti jutungo este na taotao y insasangan.
					</seg>
					<seg id="b.MAR.14.72" type="verse">
						Ya enseguidas y mina dos biaje umoo y gayo. Jajaso si Pedro y sinangan, jaftaemano si Jesus nu güiya ilegña: Antes que uoo y gayo dos biaje, undagueyo tres biaje. Ya anae jajaso, tumanges.
					</seg>
				</div>
				<div id="b.MAR.15" type="chapter">
					<seg id="b.MAR.15.1" type="verse">
						YA enseguidas y egaan güije, y magas mamale yan y manamco, yan y escriba sija, yan todo y inetnon ofisiat manaconseja entaloñija, ya magode si Jesus, ya macone, ya maentrega si Pilato.
					</seg>
					<seg id="b.MAR.15.2" type="verse">
						Ya finaesen as Pilato, ilegña nu güiya: Jago y Ray Judios? Ya manope ilegña: Jago sumangan.
					</seg>
					<seg id="b.MAR.15.3" type="verse">
						Ya mafaaela ni y magas mamale, megae sija na güinaja.
					</seg>
					<seg id="b.MAR.15.4" type="verse">
						Ya finaesen güe talo as Pilato, ilegña: Ti unfanope ni jafa? liija na minegae finaela contra jago.
					</seg>
					<seg id="b.MAR.15.5" type="verse">
						Lao si Jesus ti manope ni jafa; ayo mina ninamanman si Pilato.
					</seg>
					<seg id="b.MAR.15.6" type="verse">
						N	15	6		41490	¶ Ya ayo na gupot, y costumbre masosotta un preso, yanguin jagagao jaye y malagoñija.
					</seg>
					<seg id="b.MAR.15.7" type="verse">
						Ya guaja güije uno, y naanña si Barabas, na mapreso yan y mangachongña gui un jatsamiento; sija manmamuno anae mangajulo gui jatsamiento.
					</seg>
					<seg id="b.MAR.15.8" type="verse">
						Ya y linajyan taotao manmato jijot, ya jatutujon manmangaogao na ufatinas taegüije y guinen jafatinas guiya sija,
					</seg>
					<seg id="b.MAR.15.9" type="verse">
						Lao si Pilato manope sija, ilegña: Manmalago jamyo na jusottaye jamyo y Ray Judios?
					</seg>
					<seg id="b.MAR.15.10" type="verse">
						Sa jatungo, na ayo na maentrega ni y magas mamale, pot y embidia.
					</seg>
					<seg id="b.MAR.15.11" type="verse">
						Lao y magas mamale jatago y taotao sija, na ujagagao na si Barabas umasotta.
					</seg>
					<seg id="b.MAR.15.12" type="verse">
						Ya si Pilato manope ilegña talo nu sija: Jafanae malagomiyo jufatinas ayo y infananaan Ray Judios?
					</seg>
					<seg id="b.MAR.15.13" type="verse">
						Ya managang talo ilegñija: Atane gui quiluus.
					</seg>
					<seg id="b.MAR.15.14" type="verse">
						Ayonae si Pilato, ilegña nu sija: Jafa na taelaye finatinasña? Ya mas managang, ilegñija: Atane gui quiluus.
					</seg>
					<seg id="b.MAR.15.15" type="verse">
						Ya si Pilato, malago na ufanmagof y taotao sija, jasottaye sija si Barabas, ya maentrega si Jesus, anae munjayan masaulag, para umaatane gui quiluus.
					</seg>
					<seg id="b.MAR.15.16" type="verse">
						N	15	16		41590	¶ Ya maosgaejon ni y sendalo sija, guato gui patio mafanaan Pretorio; ya madaña todo y mangachong.
					</seg>
					<seg id="b.MAR.15.17" type="verse">
						Ya manaminagago púrpura, ya matufog un coronan tituca.
					</seg>
					<seg id="b.MAR.15.18" type="verse">
						Ya matutujon masaluda, ilegñija: Jafa tatatmanojao Ray Judios!
					</seg>
					<seg id="b.MAR.15.19" type="verse">
						Ya mapanag y iluña ni y piao, ya matolae güe, yan mandidimo, ya maadodora güe.
					</seg>
					<seg id="b.MAR.15.20" type="verse">
						Ya anae munjayan mamofeagüe, manajanao y púrpura, ya manaminagago ni y magaguñaja. Ya macone güe para umaatane gui quiluus.
					</seg>
					<seg id="b.MAR.15.21" type="verse">
						N	15	21		41640	¶ Ya manacatga uno ni y malolofan para ufañija, si Simon Sirineo, tatan Alejandro yan Rufo, na mato guinen y fangualuan, para uquinatgaye ni y quiluus 
						<i>
							Jesus.
						</i>
					</seg>
					<seg id="b.MAR.15.22" type="verse">
						Ya macone guato gui un lugat na y naanña Golgota: cumequeilegña, Sagan calabera.
					</seg>
					<seg id="b.MAR.15.23" type="verse">
						Ya manae guimenña, bino manadaña yan mira, lao ti jaresibe.
					</seg>
					<seg id="b.MAR.15.24" type="verse">
						Ya maatane güe gui quiluus, manafacae ni magaguña; ya manrifa jaye uchinile cada uno.
					</seg>
					<seg id="b.MAR.15.25" type="verse">
						Ya y mina tres na ora, anae maatane güe gui quiluus.
					</seg>
					<seg id="b.MAR.15.26" type="verse">
						Ya y tinigue y fumaaelagüe, matugue gui sanjilo. Y RAY JUDIOS.
					</seg>
					<seg id="b.MAR.15.27" type="verse">
						Ya maatane dos na saque yan güiya: y uno gui agapaña, ya y otro gui acagüeña.
					</seg>
					<seg id="b.MAR.15.28" type="verse">
						(Ya macumple y tinigue ni y ilegña: Güiya, usaouao matufong yan y manisao.)
					</seg>
					<seg id="b.MAR.15.29" type="verse">
						Ya macacase todo ni y manmalolofan, ya jayeyengyong y ilonñija, ya ilegñija: Ay! jago ni y unyulang y templo, ya unjatsa talo gui mina tres na jaane;
					</seg>
					<seg id="b.MAR.15.30" type="verse">
						Satba maesajao, ya maela tunog papa güenao gui quiluus.
					</seg>
					<seg id="b.MAR.15.31" type="verse">
						Taegüenaoja locue y magas mamale, manmanbotlelea gui entaloñija, ya ilegñija yan y escriba sija: Jasatba y palo, ya güiya na maesa ti siña güe jasatba.
					</seg>
					<seg id="b.MAR.15.32" type="verse">
						Si Cristo y Ray Israel, polo ya utunog pago gui quiluus, para utafanlie, ya utafanjonggue güe. Yan ayo y mangachochongña manmaatane gui quiluus madespresia güe.
					</seg>
					<seg id="b.MAR.15.33" type="verse">
						N	15	33		41760	¶ Ya anae mato y mina saes na ora, jomjom todo y tano asta y mina nuebe na ora.
					</seg>
					<seg id="b.MAR.15.34" type="verse">
						Ya y mina nuebe na ora, janagosagang si Jesus ilegña: Eli, Eli, lama sabactani? cumequeilegña: Yuusso, Yuusso, jafa muna undingoyo?
					</seg>
					<seg id="b.MAR.15.35" type="verse">
						Ya palo ni y manotojgue gui oriyaña, anae majungog güe, ilegñija: Estagüe na jaaagang si Elias.
					</seg>
					<seg id="b.MAR.15.36" type="verse">
						Ya malago uno, ya jasupog y espongja gui binagle, ya japolo gui puntan y piao, ya janae para uguimen, ya ilegña: Poloja güe namaesa; ya utafanlie cao ufato si Elias, ya uninatunog.
					</seg>
					<seg id="b.MAR.15.37" type="verse">
						Ya si Jesus umagang goságang, ya jaentrega y espiritu.
					</seg>
					<seg id="b.MAR.15.38" type="verse">
						Ya y cottinan y templo, masisen dos pedaso, y sanjilo asta y sanpapa.
					</seg>
					<seg id="b.MAR.15.39" type="verse">
						Ya anae y senturion ni y tumotojgue gui menaña, linie, na taegüenao jaentrega y espiritu, ilegña: Magajet na este na taotao Lajin Yuus.
					</seg>
					<seg id="b.MAR.15.40" type="verse">
						Ya mangaegue locue sija famalaoan, na maaatan gui chago, ya entre sija estaba si Maria Magdalena, yan si Maria nanan Santiago y patgon, yan si José, yan si Salome;
					</seg>
					<seg id="b.MAR.15.41" type="verse">
						Ni y anae estaba güe guiya Galilea, madalalag güe, ya masetbe güe; yan megae sija na famalaoan mangachochongña julo guiya Jerusalem.
					</seg>
					<seg id="b.MAR.15.42" type="verse">
						N	15	42		41850	¶ Ya anae estaba pupuenge, sa ayo na jaane y Preparasion, cumequeilegña y jaane antes di y sábado,
					</seg>
					<seg id="b.MAR.15.43" type="verse">
						Mato si José, taotao Arimatea, mauleg na taotao na pápagat, ni y jananangga locue y raenon Yuus; ya mapos yan atrebe malag as Pilato, ya jagagao y tataotao Jesus.
					</seg>
					<seg id="b.MAR.15.44" type="verse">
						Ya ninamanman si Pilato, cao esta matae; ya jaagang y senturion, ya jafaesen cao esta matae algun tiempo.
					</seg>
					<seg id="b.MAR.15.45" type="verse">
						Ya anae jatungo gui senturion; janae si José ni y tataotao.
					</seg>
					<seg id="b.MAR.15.46" type="verse">
						Ya güiya mamajan fino na magagao; ya janatunog y 
						<i>
							tataotaoña
						</i>
						 ya jabalutan ni y fino na magago, ya japolo gui un naftan ni maguadog gui acho, ya janagaliligue guato un acho, gui pettan y naftan.
					</seg>
					<seg id="b.MAR.15.47" type="verse">
						Ya si Maria Magdalena, yan si Maria nanan José, jalie amano nae mapolo.
					</seg>
				</div>
				<div id="b.MAR.16" type="chapter">
					<seg id="b.MAR.16.1" type="verse">
						YA anae esta malofan y sabado, si Maria Magdalena, yan si Maria nanan Santiago, yan si Salome, manmamajan paopao, para ufato ya umapalalae güe.
					</seg>
					<seg id="b.MAR.16.2" type="verse">
						Ya taftataf gui egaan, gui finenana na jaane gui semana, manmato gui naftan gui quinajulo y atdao.
					</seg>
					<seg id="b.MAR.16.3" type="verse">
						Ya ilegñija entre sija: Jaye uninagalileg y acho gui pettan y naftan?
					</seg>
					<seg id="b.MAR.16.4" type="verse">
						Ya anae maaatan, malie na esta managalileg y acho, sa gosdangculo.
					</seg>
					<seg id="b.MAR.16.5" type="verse">
						Ya manjalom gui naftan, malie un patgon na taotao, na matatachong gui agapa na banda, minagagon apaca na anaco; ya ninafangosmaañao.
					</seg>
					<seg id="b.MAR.16.6" type="verse">
						Ya ilegña nu sija: Chamiyo fanmaaañao: inaliligao si Jesus Nasareno, ni y maatane gui quiluus: esta cajulo; taegüe güine; liija y lugat anae mapopolo güe.
					</seg>
					<seg id="b.MAR.16.7" type="verse">
						Janao infanjanao, ya insangane y disipuluña, yan si Pedro: Güiya jumanao gui menanmiyo guiya Galilea; ayo nae inlie güe, ni y guinin mansinangane jamyo.
					</seg>
					<seg id="b.MAR.16.8" type="verse">
						Ya manmapos juyong, ya manmalago gui naftan, sa jumuyong manlalaolao yan manmanman; ya ti ufanmanangane jafa ni y taotao; sa mangosmanmaañao.
					</seg>
					<seg id="b.MAR.16.9" type="verse">
						N	16	9		41990	¶ Lao anae cajulo si Jesus, taftataf gui egaan gui finenana na jaane gui semana, umalie finena, yan Maria Magdalena, ni y guinin janajuyong siete na anite.
					</seg>
					<seg id="b.MAR.16.10" type="verse">
						Ya mapos güe, ya jasangane ayo y guinin mangachochongña, ni y mantriste, yan manatanges.
					</seg>
					<seg id="b.MAR.16.11" type="verse">
						Ya sija, anae jajungog na esta lâlâ ya umalie yan Mana, ti majonggue.
					</seg>
					<seg id="b.MAR.16.12" type="verse">
						Ya anae manmalofan estesija, manmalie talo yan dos, lao otro jechuraña; gui anae manjajanao gui fangualuan.
					</seg>
					<seg id="b.MAR.16.13" type="verse">
						Ya manmapos, ya manmasangane y palo disipulo: lao ti majonggue.
					</seg>
					<seg id="b.MAR.16.14" type="verse">
						N	16	14		42040	¶ Despues di ayo, manmalie yan y onse gui anae mañochocho, ya jalalatde ni y ti manjengguenñija, yan y majetog corasonñija, sa ti majonggue ayo sija y lumie güe despues di cumajulo.
					</seg>
					<seg id="b.MAR.16.15" type="verse">
						Ya ilegña nu sija; Janao fanmalag todo y tano, ya predica y ibangelio todo y ninajuyong sija.
					</seg>
					<seg id="b.MAR.16.16" type="verse">
						Jaye y manjonggue ya matagpange, usatba; lao ayo y ti manjonggue; umasentensia.
					</seg>
					<seg id="b.MAR.16.17" type="verse">
						Ya este sija na señat ufantinattitiye ayo sija y manmanjonggue: Pot y naanjo ujayute juyong y anite sija; ufanguentos ni y nuebo na finijo;
					</seg>
					<seg id="b.MAR.16.18" type="verse">
						Ufanmangajat culebla sija, ya, yanguin manguimen jafa na beneno; ti uninafanlamen: ya ujapolo y canaeñija gui manmalango sija, ya ujanafanjomlo.
					</seg>
					<seg id="b.MAR.16.19" type="verse">
						N	16	19		42090	¶ Enao y Señot, despues di mansinangane sija, rinisibe ni y langet, ya matachong gui agapa Yuus.
					</seg>
					<seg id="b.MAR.16.20" type="verse">
						Ya manmapos, ya mapredica y sinangan gui todo y lugat, mañisija manmachocho yan y Señot, ya manafitme y sinangan ni y umatitiye na señat. Amen.
					</seg>
				</div>
			</div>
			<div id="b.LUK" type="book">
				<div id="b.LUK.1" type="chapter">
					<seg id="b.LUK.1.1" type="verse">
						POT y guaja megae y umapolo y canaeñija para ufannaregla y cuentos nu y ayo na güinaja na esta guefmaasegura gui entalo jame,
					</seg>
					<seg id="b.LUK.1.2" type="verse">
						Jaftaemanoja ninaejam ni guine y tutujoña y testigojam ni y malie, nu y yan y ministrojam y sinangan;
					</seg>
					<seg id="b.LUK.1.3" type="verse">
						Y jinasoco mauleg locue nu guajo, sa juguefegaga sinengcabales todo y güinaja guine y tutujonña, na jutuguie jao pot y inaregla, jago guesmagas na Teofilo;
					</seg>
					<seg id="b.LUK.1.4" type="verse">
						Para untungo sija y magajet ayosija mano nae unresibe y finanagüe.
					</seg>
					<seg id="b.LUK.1.5" type="verse">
						N	1	5		42150	¶ Guaja gui jaanin Herodes, ray guiya Judea, un pale, naanña si Sacharias, y clasen Abias; y asaguaña guinin sija jagan Aaron ya y naaña si Elisabet.
					</seg>
					<seg id="b.LUK.1.6" type="verse">
						Este na dos mauleg gui sanmenan Yuus, jajananao gui todo y lay yan y tinago Señot, ti lalatdiyon.
					</seg>
					<seg id="b.LUK.1.7" type="verse">
						Ya taya patgonñija; sa si Elisabet tifáfañago; yan y dos megae jaaniñija.
					</seg>
					<seg id="b.LUK.1.8" type="verse">
						N	1	8		42180	¶ Ya jumuyong, anae mañeñetbe si Sacharias, gui ofisio y pale gui menan Yuus, gui chechon y clasiña,
					</seg>
					<seg id="b.LUK.1.9" type="verse">
						Jaftaemanoja y costumbren y ofisio y pale, y chechoña na jumalom gui guimayuus ya jasonggue y paopao.
					</seg>
					<seg id="b.LUK.1.10" type="verse">
						Ya todo y linajyan taotao mangaegue gui sanjiyong manmananaetae gui oran paopao.
					</seg>
					<seg id="b.LUK.1.11" type="verse">
						Ya mato guiya güiya y angjet y Señot, na gaegue gui agapa y attat y paopao.
					</seg>
					<seg id="b.LUK.1.12" type="verse">
						Ya inestotba si Sacharias anae jalie, ya mato minaañao gui jiloña.
					</seg>
					<seg id="b.LUK.1.13" type="verse">
						Lao y angjet ilegña nu güiya: Sacharias, chamo maaañao; sa y tinaetaemo este majungog; ya y asaguamo as Elisabet ufañago y patgon laje, ya umafanaan naanña si Juan.
					</seg>
					<seg id="b.LUK.1.14" type="verse">
						Ya uguaja jao minagof yan alegria; ya y megae umagof nu y mafañaguña.
					</seg>
					<seg id="b.LUK.1.15" type="verse">
						Sa udangculo güe gui menan Señot; ya ti uguimen bino ni metgot na guinem ya ubulagüe Espiritu Santo, guinin y tiyan nanaña.
					</seg>
					<seg id="b.LUK.1.16" type="verse">
						Ya megae gui famaguon Israel, ujabira nu y Señot, Yuusñija.
					</seg>
					<seg id="b.LUK.1.17" type="verse">
						Ya ujanaogüe gui menan y mataña nu y espiritu yan y ninasiñan Elias, para unanalo y corasonñija y mañaena guiya y famaguon, yan y manchátmatago ni y tiningo y manunas; para ufamauleg nu y Señot y taotao, ni y esta fanmauleg para güiya.
					</seg>
					<seg id="b.LUK.1.18" type="verse">
						Ya ilegña si Sacharias nu y angjet: Jaftaemano jutungo este? sa guajo bijoyo ya y asaguajo megae jaaniña.
					</seg>
					<seg id="b.LUK.1.19" type="verse">
						Ya manope y angjet ya ilegña nu güiya: Guajo si Gabriel, na gaegue yo tumotojgue gui menan Yuus; ya guajo esta matago na jucuentusejao, ya junaejao ni este mauleg na sinangan.
					</seg>
					<seg id="b.LUK.1.20" type="verse">
						Ya estagüe, na jago udojao ya ti siña uncuentos, asta y jaane nae este macumple estesija; sa y ti unjongue y sinanganjo, ni umacumple y tiempoña.
					</seg>
					<seg id="b.LUK.1.21" type="verse">
						Ya y taotao sija manmannanangga as Sacharias, ya ninafanmanman ni y inapmamña gui guimayuus.
					</seg>
					<seg id="b.LUK.1.22" type="verse">
						Ya anae jumuyong, ti siña umadingane sija; ya matungo na manlie un linie gui guimayuus; lao güiya sigue di fumatinas y señatja; ya sumaga udo.
					</seg>
					<seg id="b.LUK.1.23" type="verse">
						Ya anae esta munjayan y jaanin y ministroña, jumanao para y guimaña.
					</seg>
					<seg id="b.LUK.1.24" type="verse">
						N	1	24		42340	¶ Ya despues di ayo sija na jaane mapotgue y asaguaña as Elisabet, ya janana sinco na meses, ya ilegña:
					</seg>
					<seg id="b.LUK.1.25" type="verse">
						Taemanoja y Señot jafatinas para guajo, este sija na jaane nae jaatanyo para unajanao y mamajlaojo gui entalo taotao sija.
					</seg>
					<seg id="b.LUK.1.26" type="verse">
						Y mina saes na mes, y angjet Gabriel esta tumago guine as Yuus, para un siuda guiya Galilea, ni y naanña y Nasaret,
					</seg>
					<seg id="b.LUK.1.27" type="verse">
						Guiya un bitgen, nobia y un laje naanña si José, familian David; ya y naan y bitgen si Maria.
					</seg>
					<seg id="b.LUK.1.28" type="verse">
						Ya jumalom manu nae estaba güe, ya ilegña: Jafa tatatmana jao na guefmaborese jao; y Señot gaegue guiya
					</seg>
					<seg id="b.LUK.1.29" type="verse">
						Lao pot este na sinangan, ninaestotba güe, ya jajajaso na jaftaemano este na sinaluda.
					</seg>
					<seg id="b.LUK.1.30" type="verse">
						Entonses y angjet ilegña nu güiya: Maria, chamo maaañao; sa unsoda y finaborese gui menan Yuus.
					</seg>
					<seg id="b.LUK.1.31" type="verse">
						Ya estagüe, na unmapotgue gui tiyanmo ya unfañago un patgon laje, ya umafanaan y naaaña si Jesus.
					</seg>
					<seg id="b.LUK.1.32" type="verse">
						Ya udangculo güe, ya umafanaan Lajin Gueftaquilo: ya y Señot Yuus ufannae güe y tronon David tataña.
					</seg>
					<seg id="b.LUK.1.33" type="verse">
						Ya ugobietna gui guima Jacob siesiempreja; ya y raenoña ugagaegue taejinecog.
					</seg>
					<seg id="b.LUK.1.34" type="verse">
						Entonses si Maria ilegña ni y angjet: Jafa jumuyong este? sa ti jutungo laje.
					</seg>
					<seg id="b.LUK.1.35" type="verse">
						Ya manope y angjet, ya ilegña nu güiya: Y Espiritu Santo umamaela guiya jago, ya y ninasiña y Gueftaquilo jafatinas y anineng gui jilomo; enaomina ayo na Santos na umafañago, umafanaan Lajin Yuus.
					</seg>
					<seg id="b.LUK.1.36" type="verse">
						Ya, estagüe, si Elisabet, parentesmo, locue güiya mapotgue un laje gui inamcoña; ya este y mina saes na mes nu güiya na mafanaan tifáfañago.
					</seg>
					<seg id="b.LUK.1.37" type="verse">
						Sa y sinangan Yuus, taya uno na taeninasiña.
					</seg>
					<seg id="b.LUK.1.38" type="verse">
						Entonses si Maria ilegña: Estagüe y tentagon Señot; ufatinas guiya guajo taemanoja y sinanganmo. Ya y angjet mapos guiya güiya.
					</seg>
					<seg id="b.LUK.1.39" type="verse">
						N	1	39		42490	¶ Ya ayo na jaane sija, cajulo si Maria ya jumanao gusise para un tano taquilo, guiya un siudan Juda;
					</seg>
					<seg id="b.LUK.1.40" type="verse">
						Ya jumalom gui guima Sacharias ya jasaluda si Elisabet.
					</seg>
					<seg id="b.LUK.1.41" type="verse">
						Ya jumuyong taegüije na anae jajungog si Elisabet y sinaludan Maria, y patgon tumayog gui jalom tiyanña; si Elisabet bula Espiritu Santo,
					</seg>
					<seg id="b.LUK.1.42" type="verse">
						Ya umagang ni dangculo na inagang ya ilegña: Dichosojao gui entalo y famalaoan, ya dichoso y tinegchan tiyanmo.
					</seg>
					<seg id="b.LUK.1.43" type="verse">
						Ya guine manu este guiya guajo, na mato guiya guajo y nanan y Señotto.
					</seg>
					<seg id="b.LUK.1.44" type="verse">
						Sa estagüe, na anae mato y inagang y sinaludamo gui talangajo, y patgon, gui jalom tiyanjo, tumayog ni minagofña.
					</seg>
					<seg id="b.LUK.1.45" type="verse">
						Ya dichosogüe y jumonggue; sa uguaja y quinimple gui güinaja, ni esta masangane güe ni guinin y Señot.
					</seg>
					<seg id="b.LUK.1.46" type="verse">
						N	1	46		42560	¶ Entonses ilegña si Maria: Janadangculo y antijo y Señot,
					</seg>
					<seg id="b.LUK.1.47" type="verse">
						Ya y espiritujo ninamagof gui as Yuus y Satbadotto.
					</seg>
					<seg id="b.LUK.1.48" type="verse">
						Sa jaatan y dinespresiaoña y tentgoña; sa estagüe na desde pago jumafanaan dichosa ni todo y generasion.
					</seg>
					<seg id="b.LUK.1.49" type="verse">
						Sa ayo na guaja ninasiña, jafatinas guiya guajo dangculo na güinaja; ya santos y naanña.
					</seg>
					<seg id="b.LUK.1.50" type="verse">
						Ya y minaaseña gaegue gui generasion taotao sija, gui jiloñija ni manmaañao nu güiya.
					</seg>
					<seg id="b.LUK.1.51" type="verse">
						Ya pot y canaeña jafanue minetgot; janafañuja y sobetbio sija gui jinason y corasonñija.
					</seg>
					<seg id="b.LUK.1.52" type="verse">
						Ya jayute papa y magas gui tronoñija, ya jajatsa y manumitde.
					</seg>
					<seg id="b.LUK.1.53" type="verse">
						Ya y manñalang janafanbula ni y minauleg; ya y manmigüinaja janafanjanao yan y tae sinajguan.
					</seg>
					<seg id="b.LUK.1.54" type="verse">
						Ya jaayuda si Israel tentagoña, para ufanjaso y miñaase,
					</seg>
					<seg id="b.LUK.1.55" type="verse">
						(Taemano y jasangane y mañaenata), as Abraham yan y semiyaña para todo y tiempo.
					</seg>
					<seg id="b.LUK.1.56" type="verse">
						Si Maria sumaga yan güiya calang tres meses ya despues jumanao asto iyasija.
					</seg>
					<seg id="b.LUK.1.57" type="verse">
						N	1	57		42670	¶ Ya si Elisabet jacumple y tiempo nae para ufañago; ya mañago un patgon laje.
					</seg>
					<seg id="b.LUK.1.58" type="verse">
						Ya anae majungog ni tiguangña yan y parientesña, na si Yuus janadangculo y minaaseña guiya güiya; ya manmagof yan güiya.
					</seg>
					<seg id="b.LUK.1.59" type="verse">
						Ya susede na y mina ocho na jaane manmato para umasircunsida y patgon: ya malagoñija umafanaan ni y naan tataña as Sacharias.
					</seg>
					<seg id="b.LUK.1.60" type="verse">
						Ya manope y nanaña ya ilegña: Aje, sa umafanaan si Juan.
					</seg>
					<seg id="b.LUK.1.61" type="verse">
						Ya ilegñija nu güiya: Taya gui manparientesmo mafanaan nu este na naan.
					</seg>
					<seg id="b.LUK.1.62" type="verse">
						Ya maseñat y tataña, ya mafaesen jafa malagoña umafanaan.
					</seg>
					<seg id="b.LUK.1.63" type="verse">
						Ya mangagao un diquique na tabla ya jatugue ilegña: Si Juan naanña. Ya todo sija ninafanmanman.
					</seg>
					<seg id="b.LUK.1.64" type="verse">
						Ya enseguidas mababa y pachotña, ya mapula y jilaña, ya cumuentos, jabendise si Yuus.
					</seg>
					<seg id="b.LUK.1.65" type="verse">
						Ya guaja minaañao gui jiloñija todo y mañasaga gui oriyañija: ya gui todo y tano taquilo guiya Judea, masasangan este sija na sinangan.
					</seg>
					<seg id="b.LUK.1.66" type="verse">
						Ya todosija y jumujungog jaadaje gui corasonñija ya ilegñija: Jafa jumuyong este na patgon? Sa y canae Yuus gaegue guiya güiya.
					</seg>
					<seg id="b.LUK.1.67" type="verse">
						N	1	67		42770	¶ Ya si Sacharias, tataña, bula Espiritu Santo ya japrofetisa, ilegña:
					</seg>
					<seg id="b.LUK.1.68" type="verse">
						Bendito y Señot, y Yuus y Israel; sa jabisita ya jafatinas y redension, para taotaoña,
					</seg>
					<seg id="b.LUK.1.69" type="verse">
						Ya janacajulo para jita un canggelon y satbasion, gui guima y tentagoña as David,
					</seg>
					<seg id="b.LUK.1.70" type="verse">
						(Taegüijija na jasasangan gui pachot y mañantos na profetaña, ni esta gaegue guinin tutujonña y tano),
					</seg>
					<seg id="b.LUK.1.71" type="verse">
						Satbasion gui y enemiguta yan gui canae todo y chumatliijit;
					</seg>
					<seg id="b.LUK.1.72" type="verse">
						Para umafanue y minaaseña gui mañaenata, ya umajaso y santos na tratoña;
					</seg>
					<seg id="b.LUK.1.73" type="verse">
						Y juramento ni manjula as Abraham ni tatata,
					</seg>
					<seg id="b.LUK.1.74" type="verse">
						Na güiya unaejit linibreta gui canae y enemiguta ya utasetbe güe sin minaañao,
					</seg>
					<seg id="b.LUK.1.75" type="verse">
						Y sinantos yan y tinunas gui menaña todo y jaanita.
					</seg>
					<seg id="b.LUK.1.76" type="verse">
						Ya, jago, patgon, unmafanaan profetan y Gueftaquilo; sa unjanao gui menan y Señot para unfamauleg y chalanña;
					</seg>
					<seg id="b.LUK.1.77" type="verse">
						Para ufanamatungo y satbasion gui taotaoña ni y maasiin y isaoñija,
					</seg>
					<seg id="b.LUK.1.78" type="verse">
						Pot causa y corason y minaaseña y Yuusta, anae y candit ogaan guinin taquilo, jabisitajit,
					</seg>
					<seg id="b.LUK.1.79" type="verse">
						Para junae inina y manmatatachong gui jemjom yan y anineng y finatae; para ufanue y patasta gui chalan y pas.
					</seg>
					<seg id="b.LUK.1.80" type="verse">
						Ya y patgon lumala ya mumetgot gui espiritu ya sumaga gui desierto asta y jaane anae esta matungo guiya Israel.
					</seg>
				</div>
				<div id="b.LUK.2" type="chapter">
					<seg id="b.LUK.2.1" type="verse">
						YA susede na ayo sija na jaane, jumuyong un bando guinen as Augusto Sesat, para todo y tano na mataotagüe, na y naanñija ufanmatugue gui padron.
					</seg>
					<seg id="b.LUK.2.2" type="verse">
						Este finenana na padron esta fumatinas, anae si Sirenio y magalaje guiya Siria.
					</seg>
					<seg id="b.LUK.2.3" type="verse">
						Ya manjanao todo y taotao para ninatugue y naanñija gui padron, cada uno gui siudaña.
					</seg>
					<seg id="b.LUK.2.4" type="verse">
						Ya jumanao si José guinin Galilea, guinin un siuda na naanña Nasaret, para ufalag Judea, gui siudan David, na mafanaan Betlehem, sa güiya y guima y familian David;
					</seg>
					<seg id="b.LUK.2.5" type="verse">
						Para ufanmatugue gui padron yan si Maria, asaguaña umacamo yan güiya, anae estaba dangculo sa mapotgue,
					</seg>
					<seg id="b.LUK.2.6" type="verse">
						Ya susede, anae gaegue sija güije, y jaaniña ni para ufañago esta macumple;
					</seg>
					<seg id="b.LUK.2.7" type="verse">
						Ya mañago un laje finenana na patgon; ya mabalutan ni y pañales, ya manaason qui cajon sacate; sa taya sagañija gui guima.
					</seg>
					<seg id="b.LUK.2.8" type="verse">
						N	2	8		42980	¶ Ya guaja pastot sija güije na tano, na mañaga gui fangualuan, ya jaadadaje y manadan quinilo gui puenge.
					</seg>
					<seg id="b.LUK.2.9" type="verse">
						Ya estagüe y angjet y señot tumotojgue guiya sija; y minalag Yuus jaina gui oriyañija; ya guaja dangculo na minaañao.
					</seg>
					<seg id="b.LUK.2.10" type="verse">
						Lao y angjet ilegña nu sija: Chamiyo fanmaañao; sa, estagüe, na juchule para jamyo mauleg na sinangan dangculo na minagof, para todo y taotao:
					</seg>
					<seg id="b.LUK.2.11" type="verse">
						Sa esta mafañago para jamyo gui siudan David, pago na jaane, un Satbadot, na güiya si Cristo, y Señot.
					</seg>
					<seg id="b.LUK.2.12" type="verse">
						Ya este y señatmiyo: Inseda y patgon mabalutan ni y pañales, ya umaason gui cajon sacate.
					</seg>
					<seg id="b.LUK.2.13" type="verse">
						Ya enseguidas anog yan y angjet y linajyan y sendalo gui langet, na manmantutuna as Yuus, ya ilegñija:
					</seg>
					<seg id="b.LUK.2.14" type="verse">
						Minalag gui y Gueftaquilo as Yuus, ya y tano pas gui entalo taotao ni y minagofña dangculo.
					</seg>
					<seg id="b.LUK.2.15" type="verse">
						Ya jumuyong anae y angjet sija manmamapos guiya sija para y langet, y pastot sija manasangane. uno yan otro: Nije tafanmalag pues, asta Betlehem, ya talie este na güinaja ni esta jumuyong, na si Yuus jafanuejit.
					</seg>
					<seg id="b.LUK.2.16" type="verse">
						Ya manmato chadeg, ya jasoda si Maria yan José, yan y diquique na patgon umaason gui cajon sacate.
					</seg>
					<seg id="b.LUK.2.17" type="verse">
						Ya anae esta malie, janatungo y sinangan na mansinangane sija nu y diquique na patgon.
					</seg>
					<seg id="b.LUK.2.18" type="verse">
						Ya todo y manmanjungog, ninafanmanman pot y pastot sija, ni y sinanganñija.
					</seg>
					<seg id="b.LUK.2.19" type="verse">
						Lao si Maria jananana todo este sija na sinangan, jajasosoye gui corasonña.
					</seg>
					<seg id="b.LUK.2.20" type="verse">
						Ya manato guato y pastot sija yan manmagof ya matuna si Yuus pot todo y güinaja ni munjayan jajungog yan jalie, jaftaemano y esta jasangane sija.
					</seg>
					<seg id="b.LUK.2.21" type="verse">
						N	2	21		43110	¶ Ya anae esta macumple y ocho na jaane, para umasirconsida güe mafanaan naanña si Jesus, taegüije y finanaan nu y angjet antes qui umamapotgueñaejon gui tiyan nanaña.
					</seg>
					<seg id="b.LUK.2.22" type="verse">
						Ya anae esta macumple y jaanin y guinasgas, jaftaemanoja y lay Moises, sija macone güe guiya Jerusalem para umanae gui Señot.
					</seg>
					<seg id="b.LUK.2.23" type="verse">
						(Jaftaemanoja y matuque gui lay y Señot: todo laje na jababa y tiyan, umafanaan santos para y Señot);
					</seg>
					<seg id="b.LUK.2.24" type="verse">
						Ya para umanae inefrese jaftaemanoja y masangan y lay y Señot, un pares na tortola pat dos patgon na paluma.
					</seg>
					<seg id="b.LUK.2.25" type="verse">
						Ya, estagüe, guaja un taotao guiya Jerusalem, na naanña si Simeon, ya este na taotao, cabales ya guefmanjonggue na jananangga y quinensuela y Israel: ya y Espiritu Santo gaegue gui jiloña.
					</seg>
					<seg id="b.LUK.2.26" type="verse">
						Ya esta mafanue güe nu y Espiritu Santo, na ti ulie finatae, antes na ulie Cristo, y Señot.
					</seg>
					<seg id="b.LUK.2.27" type="verse">
						Ya mato güe pot y Espiritu gui templo, ya anae machule, nu si tataña, y patgon Jesus gui templo para umafatinas pot guiya, taemanoja y costumbren y lay,
					</seg>
					<seg id="b.LUK.2.28" type="verse">
						Ayo nae güiya jajogue gui canaeña ya jabendise si Yuus ya ilegña:
					</seg>
					<seg id="b.LUK.2.29" type="verse">
						Pago polo, Señot, y tentagomo ya jumanao yan pas, taemanoja y sinanganmo.
					</seg>
					<seg id="b.LUK.2.30" type="verse">
						Sa jalie y matajo y satbasionmo,
					</seg>
					<seg id="b.LUK.2.31" type="verse">
						Ni esta unfamauleg gui menan todo y taotao;
					</seg>
					<seg id="b.LUK.2.32" type="verse">
						Y candit para ufanmatungo y nasion sija, yan y minalag para y taotaomo, Israel.
					</seg>
					<seg id="b.LUK.2.33" type="verse">
						N	2	33		43230	¶ Ya si José yan y nanaña ninafanmanman nu ayo sija y jasasangan nu güiya;
					</seg>
					<seg id="b.LUK.2.34" type="verse">
						Ya jabendise si Simeon ya ilegña ni nanaña as Maria: Estagüe na patgon esta mapolo para pinedong yan para ufanjinatsa y megae guiya Israel; yan para y señat ni y ninachatsaga,
					</seg>
					<seg id="b.LUK.2.35" type="verse">
						Yan y jago locue, sa y antimo na umadotgan nu y espada, ya para jinasoñija y megae na corason nae umatungo.
					</seg>
					<seg id="b.LUK.2.36" type="verse">
						Gaegue locue güije, si Ana y profeta palaoan, jagan Fanuel gui tribun Aser (na güiya guaja megae na jaaniña, yan sumaga yan y asaguaña siete años desde y binitgenña;
					</seg>
					<seg id="b.LUK.2.37" type="verse">
						Ya bumiuda asta ochenta y cuatro años) ya ti jafapos gui templo, ya jaadodora 
						<i>
							si Yuus,
						</i>
						 puenge yan jaane nu y umayuyunat yan manaenaetae.
					</seg>
					<seg id="b.LUK.2.38" type="verse">
						Ya este mato güijija na ora ya janae si Yuus maase, ya jacumuentuse pot güiya todo sija y manmannangga ni linibre guiya Jerusalem.
					</seg>
					<seg id="b.LUK.2.39" type="verse">
						Lao anae esta jacumple todo sija, taemanoja y gaegue gui lay y Señot, manalo guato Galilea gui siudañija guiya Nasaret.
					</seg>
					<seg id="b.LUK.2.40" type="verse">
						Ya y patgon dumangculo yan ninamatatnga ya bulagüe tiningo: ya y grasian Yuus gaegue gui jiloña.
					</seg>
					<seg id="b.LUK.2.41" type="verse">
						N	2	41		43310	¶ Ya manjajanao sija tataña todo y sacan asta Jerusalem gui guipot y pascua.
					</seg>
					<seg id="b.LUK.2.42" type="verse">
						Ya anae guaja esta dose na años, sija mangajulo guiya Jerusalem taemanoja y costumbren y guipot.
					</seg>
					<seg id="b.LUK.2.43" type="verse">
						Ya anae jocog y jaane sija, manalo sija, ya sumaga y patgon, Jesus, guiya Jerusalem taetiningo nu y tataña sija.
					</seg>
					<seg id="b.LUK.2.44" type="verse">
						Ya jinasoñija na gaegue gui mangachongñija, ya un jaane na manjajanaoja; ya maaliligao güe gui entalo y parientesñija yan y manatungoñija.
					</seg>
					<seg id="b.LUK.2.45" type="verse">
						Lao anae ti masoda güe, manalo guato Jerusalem maaliligao güe.
					</seg>
					<seg id="b.LUK.2.46" type="verse">
						Ya susede anae esta malofan tres na jaane, inseda güe gui templo matatachong gui entalo y manfaye maecungog yan mafafaesen.
					</seg>
					<seg id="b.LUK.2.47" type="verse">
						Ya todo sija y jumujungog ninafanmanman ni tiningoña yan y inepeña.
					</seg>
					<seg id="b.LUK.2.48" type="verse">
						Ya anae malie manmajngan ya ilegña nu güiya si nanaña: Patgon, jafa na unfatinasjam taeguenao? Estagüe si tatamo yan guajo na inaliligao jao yan y pinitinmame!
					</seg>
					<seg id="b.LUK.2.49" type="verse">
						Ayo nae ilegña nu sija: Pot jafa yo na inaliligao? Ti intingo na y checho y tatajo nesesita yo na fatinas?
					</seg>
					<seg id="b.LUK.2.50" type="verse">
						Lao sija ti jatungo ayo na sinangan y mansinangane.
					</seg>
					<seg id="b.LUK.2.51" type="verse">
						Ya tumunog yan sija ya manjanao. guato Nasaret ya mansinejeta sija. Ya si nanaña jaadaje este todo sija gui corasoña.
					</seg>
					<seg id="b.LUK.2.52" type="verse">
						Ya si Jesus lumálamodong gui tiningoña yan y linecaña yan y grasia gui as Yuus yan y taotao sija.
					</seg>
				</div>
				<div id="b.LUK.3" type="chapter">
					<seg id="b.LUK.3.1" type="verse">
						Y mina quinse na año gui tiempo anae si Tiberio Sesat jagobietna, ya si Ponsio Pilato, güiya magalaje guiya Judea; ya si Herodes, güiya magalaje tetrarca guiya Galilea; ya y cheluña as Felipe, güiya magalaje tetrarca guiya Iturea yan y ya tanon Traconite; ya si Lisanias, güiya magalaje tetrarca guiya Abilinia;
					</seg>
					<seg id="b.LUK.3.2" type="verse">
						Ya y dangculo na mamale si Annas yan si Caefas, 
						<i>
							este na tiempo
						</i>
						, mato y sinangan Yuus gui as Juan, lajin Sacharias, gui jalomtano.
					</seg>
					<seg id="b.LUK.3.3" type="verse">
						Ya güiya mato gui todo y tano gui oriyan Jordan, jasesetmon y managpang en sinetsot para y maasiin isao.
					</seg>
					<seg id="b.LUK.3.4" type="verse">
						Taegüije esta matugue gui leblo ni y sinangan y profeta Isaias, na ilegña: Inagangña ni y umaagang gui jalomtano: Famauleg y chalan y Señot, y cayejonña natutunas.
					</seg>
					<seg id="b.LUK.3.5" type="verse">
						Todo y finacañada umanafanbula, yan todo y tano boca yan y manloca na ogso umanafanagpapa; yan y manechong umanafanunas, yan y chalan farangca unamafanyano.
					</seg>
					<seg id="b.LUK.3.6" type="verse">
						Ya todo y catne ulie y satbasion Yuus.
					</seg>
					<seg id="b.LUK.3.7" type="verse">
						Enaomina ilegña ni y linajyan taotao na manmato para ufanmatagpange pot güiya: Rasan culebla, jaye jamyo fumanagüe na insuaye y binibo ni y mamamaela?
					</seg>
					<seg id="b.LUK.3.8" type="verse">
						Chile tinegchanmiyo ni y magajet na sinetsot, ya chamiyo insigue di sumasangan nu jamyoja: Guaja tatanmame si Abraham; sa jusanganejamyo na siña, si Yuus güine gui acho janafangajulo y famaguon Abraham.
					</seg>
					<seg id="b.LUK.3.9" type="verse">
						Ya pagoja y gachae gaegueja gui jale y trongcon jayo sija: todo y trongcon jayo na ti mauleg tinegchañija, umautut ya umayute gui guafe.
					</seg>
					<seg id="b.LUK.3.10" type="verse">
						Ya y linajyan taotao mafaesen güe ya ilegñija: Pues jafajam infatinas?
					</seg>
					<seg id="b.LUK.3.11" type="verse">
						Ya manope, ilegña nu sija: Y guaja dos magaguña, unae y taya iyoña: ya y guaja naña ufatinas taegüijija.
					</seg>
					<seg id="b.LUK.3.12" type="verse">
						Ya manmato locue y publicano sija para ufanmatatagpange, ya ilegñija: Maestro jafa infatinasjam?
					</seg>
					<seg id="b.LUK.3.13" type="verse">
						Ya ilegña nu sija: Chamiyo gumagagao mas ni y esta jamyo manmatago.
					</seg>
					<seg id="b.LUK.3.14" type="verse">
						Ya mafaesen güe locue nu y sendalo sija, ilegñija: Ya jame, jafajam infatinas? Ya mansinangane: Chamiyo mumatratrata ni jaye ni infanmanchiguit, ya magof jamyo nu y apasmiyo.
					</seg>
					<seg id="b.LUK.3.15" type="verse">
						N	3	15		43570	¶ Ya y taotao sija jananangga ya manmanjajajaso todo sija as Juan gui corasonñija, cao güiya si Jesucristo.
					</seg>
					<seg id="b.LUK.3.16" type="verse">
						Manope si Juan ya ilegña nu todosija: Guajo magajet managpapange jamyo an janom; lao mamamaela uno na mas gaeninasiña qui guajo, ya ti siña yo manmerese na jupula y coreas y sapatosña: güiya managpapange an Espiritu Santo yan guafe.
					</seg>
					<seg id="b.LUK.3.17" type="verse">
						Ya abanicuña gaegueja gui canaeña para unagasgas y guinecoña, ya janafandaña y trigo gui camalenña; lao usonggue y ngasan gui guafe ni ti siña upuno.
					</seg>
					<seg id="b.LUK.3.18" type="verse">
						N	3	18		43600	¶ Ya mamagat megae na sinangan ya japredica y taotao sija ni ibangelio.
					</seg>
					<seg id="b.LUK.3.19" type="verse">
						Lao si Herodes, ayo magalaje tetrarca, linalatde as Juan, pot si Herodias, asaguan y cheluña as Felipe, yan pot todo y tinaelaye sija ni jafatinas si Herodes,
					</seg>
					<seg id="b.LUK.3.20" type="verse">
						Ya jafatinas este mas 
						<i>
							taelaye
						</i>
						 qui todo, ya maponggle si Juan gui catset.
					</seg>
					<seg id="b.LUK.3.21" type="verse">
						N	3	21		43630	¶ Ya susede, anae todo y taotao manmatagpange, si Jesus locue matagpange; ya anae manaetaegüe, mababa y langet;
					</seg>
					<seg id="b.LUK.3.22" type="verse">
						Ya tumunog gui jiloña y Espiritu Santo na gaejechuraña calang paluma, ya mato un inagang guine y langet 
						<i>
							na ilegña:
						</i>
						 Jago y lajijo ni juguaeya; iyajago nae gaegue minagofjo.
					</seg>
					<seg id="b.LUK.3.23" type="verse">
						Ya si Jesus namaesa anae jatutujon sumetnon, güiya treinta años, ya güiya lajin José (calang jinason taotao), nu y lajin Eli,
					</seg>
					<seg id="b.LUK.3.24" type="verse">
						Nu y lajin Matat nu y lajin Levi, nu y lajin Metqui, nu y lajin Jané, nu y lajin José,
					</seg>
					<seg id="b.LUK.3.25" type="verse">
						Nu y lajin Matatias nu y lajin Amos, nu y lajin Nalum, nu y lajin Eslí, nu y lajin Nagé,
					</seg>
					<seg id="b.LUK.3.26" type="verse">
						Nu y lajin Maat, nu y lajin Matatias, nu y lajin Simei, nu y lajin José, nu y lajin Juda,
					</seg>
					<seg id="b.LUK.3.27" type="verse">
						Nu y lajin Joana, nu y lajin Resa, nu y lajin Sorobabel, nu y lajin Salatiel, nu y lajin Neri,
					</seg>
					<seg id="b.LUK.3.28" type="verse">
						Nu y lajin Metqui, nu y lajin Adí, nu y lajin Cosam, nu y lajin Elmodan, nu y lajin Er,
					</seg>
					<seg id="b.LUK.3.29" type="verse">
						Nu y lajin Jesus, nu y lajin Elieser, nu y lajin Jorim, nu y lajin Mata, nu y lajin Levi,
					</seg>
					<seg id="b.LUK.3.30" type="verse">
						Nu y lajin Simeon, nu y lajin Juda, nu y lajin José, nu y lajin Jonan, nu y lajin Eliaquim,
					</seg>
					<seg id="b.LUK.3.31" type="verse">
						Nu y lajin Melea, nu y lajin Mena, nu y lajin Matata, nu y lajin Natan, nu y lajin David,
					</seg>
					<seg id="b.LUK.3.32" type="verse">
						Nu y lajin Jesse, nu y lajin Obed, nu y lajin Boos, nu y lajin Salmon, nu y lajin Naason,
					</seg>
					<seg id="b.LUK.3.33" type="verse">
						Nu y lajin Aminadab, nu y lajin Aram, nu y lajin Esrom, nu y lajin Fares, nu y lajin Juda,
					</seg>
					<seg id="b.LUK.3.34" type="verse">
						Nu y lajin Jacob, nu y lajin Ysaac, nu y lajin Abraham, nu y lajin Taré, nu y lajin Nacor,
					</seg>
					<seg id="b.LUK.3.35" type="verse">
						Nu y lajin Serug, nu y lajin Ragau, nu y lajin Peleg, nu y lajin Heber, nu y lajin Sela,
					</seg>
					<seg id="b.LUK.3.36" type="verse">
						Nu y lajin Cainan, nu y lajin Arfaxat, nu y lajin Sem, nu y lajin Noe, nu y lajin Lameg,
					</seg>
					<seg id="b.LUK.3.37" type="verse">
						Nu y lajin Matusalem, nu y lajin Enog, nu y lajin Jared, nu y lajin Mahalaleel, nu y lajin Cainan,
					</seg>
					<seg id="b.LUK.3.38" type="verse">
						Nu y lajin Enos, nu y lajin Set, nu y lajin Adam, nu y lajin Yuus.
					</seg>
				</div>
				<div id="b.LUK.4" type="chapter">
					<seg id="b.LUK.4.1" type="verse">
						YA si Jesus, bula Espirita Santo, tumato guato gui Jordan, ya quinene ni Espiritu asta y desierto.
					</seg>
					<seg id="b.LUK.4.2" type="verse">
						Ya sumaga güije cuarenta na jaane ya tinienta nu y anite. Ya ti chumocho ni jafa, güije sija na jaane; ya anae esta macumple, ñalang güe.
					</seg>
					<seg id="b.LUK.4.3" type="verse">
						Ya ilegña nu güiya y anite: Yaguin jago Lajin Yuus, tago este y acho ya ufamapan.
					</seg>
					<seg id="b.LUK.4.4" type="verse">
						Ya si Jesus manope qüe: Esta mamatugue, na ti y panja munalâlâ y taotao.
					</seg>
					<seg id="b.LUK.4.5" type="verse">
						Ya jacone güe quinene julo, ya finanue güe todo y raeno gui jilo y tano gui un momento y tiempo,
					</seg>
					<seg id="b.LUK.4.6" type="verse">
						Ya y anite ilegña nu güiya: Bae junae jao ni este na ninasiña todo, yan y minalagñija; sa guajo maentrega, ya jaye y malagojo, junae.
					</seg>
					<seg id="b.LUK.4.7" type="verse">
						Enaomina jago, yaguin unadora gui menajo, todosija iyomo.
					</seg>
					<seg id="b.LUK.4.8" type="verse">
						Ya manope si Jesus, ya ilegña: Esta matugue na y Señot Yuusmo unadora, ya güiyaja unsetbe.
					</seg>
					<seg id="b.LUK.4.9" type="verse">
						Ya quinene talo guiya Jerusalem ya pinelo gui sumanjilo y templo, ya ilegña nu güiya: Yaguin jago Lajin Yuus, yutejao güine papa:
					</seg>
					<seg id="b.LUK.4.10" type="verse">
						Sa esta matugue, na y angjetña sija jaencatga nu jago para unmaadaje,
					</seg>
					<seg id="b.LUK.4.11" type="verse">
						Ya y canaeñija unquilile sa chamo matompo y adengmo gui acho.
					</seg>
					<seg id="b.LUK.4.12" type="verse">
						Manope si Jesus ya ilegña: Esta masangan: Chamo tietienta y Señot Yuusmo.
					</seg>
					<seg id="b.LUK.4.13" type="verse">
						Anae esta munjayan todo y tentasionña y anite mapos guiya güiya un rato.
					</seg>
					<seg id="b.LUK.4.14" type="verse">
						N	4	14		43940	¶ Si Jesus tumato gui ninasiñan y Espiritu asta Galilea: ya jumanao y famaña guiya todo y tano gui oriyaña.
					</seg>
					<seg id="b.LUK.4.15" type="verse">
						Ya güiya mamananagüe gui guimayuusñija, ya ninafanonra nu y todo.
					</seg>
					<seg id="b.LUK.4.16" type="verse">
						N	4	16		43960	¶ Ya mato guiya Nasaret anae jagas mapogsae: ya jumalom taemanoja y costumbreña gui jaanin sabado, gui guimayuus ya cajulo para utaetae.
					</seg>
					<seg id="b.LUK.4.17" type="verse">
						Ya manaegüe y leblon y profeta Isaias. Ya anae jababa y leblo, jasoda anae esta matugue:
					</seg>
					<seg id="b.LUK.4.18" type="verse">
						Y Espiritun y Señot gaegue gui jilojo, sa japalae yo para jupredica y mauleg na sinangan gui mamobble: ya matago yo para jusangane mancautibo, linibre, ya para y manbachet ufanmanlie, ya para junafanlibre y manchiguit,
					</seg>
					<seg id="b.LUK.4.19" type="verse">
						Para jusaganñaejon y guaeyayon na año y Señot.
					</seg>
					<seg id="b.LUK.4.20" type="verse">
						N	4	20		44000	¶ Ya jajuchom y leblo ya anae janatalo y ministro, matachong; ya todo y mangaegue gui guimayuus, güiyaja manatan.
					</seg>
					<seg id="b.LUK.4.21" type="verse">
						Ya jatutujon sumangane sija: Pago esta macumple este na tinigue gui talanganmiyo.
					</seg>
					<seg id="b.LUK.4.22" type="verse">
						Ya todoja manmannae testimonio ya esta ninafanmanman nu minauleg sinangan ni manjujuyong, gui pachotña; ya ilegñija: Ti güiya ini y lajin José.
					</seg>
					<seg id="b.LUK.4.23" type="verse">
						Ya ilegña nu sija: Magajet insanganeyo nu este na sinangan: Medico, amte namaesajaoja: todo sija injingog na unfatinas guiya Capernaum, fatinas locue güine gui tanomo.
					</seg>
					<seg id="b.LUK.4.24" type="verse">
						Ya ilegña: Magajet na jusangane jamyo, na ni un profeta guaegayon gui tanoña.
					</seg>
					<seg id="b.LUK.4.25" type="verse">
						Lao magajet jusangane jamyo: Megae na biuda sija guaja gui Israel gui jaanin Elias, anae y langet majuchom tres años yan saes mesas, anae guaja dangculo na ñinalang gui todo y tano;
					</seg>
					<seg id="b.LUK.4.26" type="verse">
						Lao ni uno guiya sija nae, esta matago si Elias, na as Sarepta, guiya tanon Sidon, guiya un palaoan biuda.
					</seg>
					<seg id="b.LUK.4.27" type="verse">
						Ya megae na ategtog locue guaja guiya Israel gui tiempon y profeta Eliseo; lao taya guiya sija esta magasgas, na si Naaman taotao Siro.
					</seg>
					<seg id="b.LUK.4.28" type="verse">
						Ayo nae todo y taotao gui guimayuus manbula y linalalo, anae jajungog estesija;
					</seg>
					<seg id="b.LUK.4.29" type="verse">
						Ya mangajulo, ya chumulegüe gui sanjiyong y siuda, ya macone asta gui sanjilo y egso, anae esta maplanta y siudañija, para ufanyute gui papa.
					</seg>
					<seg id="b.LUK.4.30" type="verse">
						Lao güiya, malofan gui entaloñija, ya mapos.
					</seg>
					<seg id="b.LUK.4.31" type="verse">
						N	4	31		44110	¶ Ya mato papa guiya Capernaum, siudan Galilea, ya ayo nae mamananagüe gui sabado na jaane:
					</seg>
					<seg id="b.LUK.4.32" type="verse">
						Ya sija ninafanmanman nu y finanagüeña; sa y sinanganña gaeninasiña.
					</seg>
					<seg id="b.LUK.4.33" type="verse">
						Ya gaegue gui guimayuus un taotao na guaja anite ináplacha; ya umagang dangculo na inagang.
					</seg>
					<seg id="b.LUK.4.34" type="verse">
						Jei! pelojam! para jafajam nu jago, Jesus Nasareno? Matojao para unyulangjam? jutungojao jayejao; jago ayo na Santos gui as Yuus!
					</seg>
					<seg id="b.LUK.4.35" type="verse">
						Ya si Jesus jalalatde ya ilegña: Pacaca ya maela juyong guiya güiya. Ya anae y anite mayute güe gui entaloñija, jumuyong guiya güiya; ya taya ninalamen.
					</seg>
					<seg id="b.LUK.4.36" type="verse">
						Ya minamanman mato gui jilo todo sija, ya manadingan uno yan otro, ilegñija: Jafa na cuentos este? Sa nu y gobietnaña yan y ninasiñaña jatago y áplacha na anite sija ya unfanjuyong?
					</seg>
					<seg id="b.LUK.4.37" type="verse">
						Ya y famaña masanganñaejon todo y lugat sija gui oriyaña ayona.
					</seg>
					<seg id="b.LUK.4.38" type="verse">
						N	4	38		44180	¶ Ya jacajulo jumanao juyong gui guimayuus ya jumalom gui guiman Simon; ya y suegran Simon esta umaason, malingo nu y dangculo na calenturaña; ya matayuyutgüe pot güiya.
					</seg>
					<seg id="b.LUK.4.39" type="verse">
						Ya jatojgue gui jijutña, ya jalalatde y calentura ya y calentura pinelo; ya güiya cajulo ensiguidas ya jasetbe.
					</seg>
					<seg id="b.LUK.4.40" type="verse">
						N	4	40		44200	¶ Ya y tiempo y minachom y atdao nae, todo y mangaemalango ni y megae na chetnot, manmaconie guiya güiya; ya japolo y canaeña gui jilo cada uno guiya sija, ya janafanjomlo sija.
					</seg>
					<seg id="b.LUK.4.41" type="verse">
						Ya anite sija manjuyong locue guiya megae, na manaagang ya ilegñija: Jago, y Lajin Yuus! Lao güiya jalalatde ya ti japolo ya ufanguentos, sa matungo güe na güiya si Cristo.
					</seg>
					<seg id="b.LUK.4.42" type="verse">
						N	4	42		44220	¶ Ya anae esta taftaf y jaane, jumanao para un jalomtano: ya y linajyan taotao sija maaliligao güe ya manmafato guiya güiya ya manmalago sija ufanmantiene güe para munga mapos guiya sija.
					</seg>
					<seg id="b.LUK.4.43" type="verse">
						Ya güiya ilegña nu sija: Nesesitayo locue gui palo siuda umapredica y raenon Yuus: sa para este na matagoyo.
					</seg>
					<seg id="b.LUK.4.44" type="verse">
						Ya japredidica gui guimayuus sija guiya Galilea.
					</seg>
				</div>
				<div id="b.LUK.5" type="chapter">
					<seg id="b.LUK.5.1" type="verse">
						YA susede anae y linajyan taotao manoriya yan machichiguet güe ya jaecungog y sinangan Yuus, na güiya gaegue tumotojgue gui oriyan jagoe Genesaret.
					</seg>
					<seg id="b.LUK.5.2" type="verse">
						Ya jalie dos batco na estaba jijot gui oriyan y jagoe; ya y manpescadot manunog güije, ya jafagase y laguañija.
					</seg>
					<seg id="b.LUK.5.3" type="verse">
						Ya jumalom güine gui un batco ya y iyon Simon; ya jagagao na unafalag y tano didide. Ya matachong ya mamanagüe desde y batco ni linajyan taotao.
					</seg>
					<seg id="b.LUK.5.4" type="verse">
						Ya anae munjayan cumuentos, ilegña as Simon: Juyong gui tadong na tase ya innatunog y laguanmiyo para un quinene.
					</seg>
					<seg id="b.LUK.5.5" type="verse">
						Ya manope si Simon ya ilegña: Maestro estajam manmachocho todo puenge ya taya quinenemame; lao pot y sinanganmo bae innatunog y lagua.
					</seg>
					<seg id="b.LUK.5.6" type="verse">
						Ya anae manmatinas este, japongle un dangculo na quinenen güijan; ya esta tiniteg y laguanñija.
					</seg>
					<seg id="b.LUK.5.7" type="verse">
						Ayo nae jaseñat y mangachongñija ni mangaegue gui otro batco, para ufanmato ya ufaninayuda. Ya manmato, ya janabulaja y dos batco, ya jatutujon manmañoñogñog.
					</seg>
					<seg id="b.LUK.5.8" type="verse">
						Ya anae jalie este si Simon Pedro, dumimo papa gui as Jesus ya ilegña: Suja guiya guajo, Señot; sa taotao isaoyo.
					</seg>
					<seg id="b.LUK.5.9" type="verse">
						Sa ninamaañao yan todos y mangaegue guiya güiya, pot causa de y quinenen güijan ni y inquene;
					</seg>
					<seg id="b.LUK.5.10" type="verse">
						Ya taegüije ja locue as Santiago yan si Juan, famaguon Sebedeo, ya sija mangachong Simon. Ya ilegña si Jesus as Simon: Chamo maaaño: sa desde pago ufangone jao y taotao.
					</seg>
					<seg id="b.LUK.5.11" type="verse">
						Ya anae esta mañule gui tano y batcoñija; todo jayute ya madalaggüe.
					</seg>
					<seg id="b.LUK.5.12" type="verse">
						N	5	12		44360	¶ Ya susede anae gaegue güe gui uno gui siuda sija, estagüe un taotao na bula ategtog: güiya anae jalie si Jesus, podong gui mataña gui menaña ya jagagao, ilegña: Señot, yaguin malagojao, siñajao unnagasgasyo?
					</seg>
					<seg id="b.LUK.5.13" type="verse">
						Ya jaestira y canaeña ya japacha, ilegña: Malagoyo, gasgasjao; ya enseguidas y ategtog jumanao guiya güiya.
					</seg>
					<seg id="b.LUK.5.14" type="verse">
						Ya tinago güe, na chaña sangangane ni jaye: lao janao, unfanue y pale nu jago ya unofrese ni y guinasgasmo, taemanoja y tinagon Moises para testimonio nu sija.
					</seg>
					<seg id="b.LUK.5.15" type="verse">
						Lao y masanganña jumanao megae; ya mandaña y dangculon linajyan taotao para umajungog yan para ufanmagong y chetnotñija.
					</seg>
					<seg id="b.LUK.5.16" type="verse">
						Lao güiya jaapatta güe asta y jalomtano ya manaetae.
					</seg>
					<seg id="b.LUK.5.17" type="verse">
						N	5	17		44410	¶ Ya susede gui un jaane na estabagüe mamanagüe; ya mangaegue y Fariseo sija yan y magas y lay, manmatatachong, sa sija manmato guinen y sengsong Galilea, yan Judea, yan y ya Jerusalem; ya y ninasiñan y Señot gaegue güije para unamagong.
					</seg>
					<seg id="b.LUK.5.18" type="verse">
						Ya estagüe sija taotao na macocone un taotao gui jilo un cama na paralitico; ya maaliligao mano nae mañule jalom para umapolo gui menaña.
					</seg>
					<seg id="b.LUK.5.19" type="verse">
						Ya anae ti masoda mano nae umapolo pot causa y linajyan taotao, mangajulo gui jilo guma ya guinin y atof nae manatunog yan camaña gui entalo, asta y gui menan Jesus.
					</seg>
					<seg id="b.LUK.5.20" type="verse">
						Ya anae jalie y jinengguenñija yuje sija, ilegña: Taotao, y isaomo umaasie.
					</seg>
					<seg id="b.LUK.5.21" type="verse">
						Ya y escriba yan y Fariseo sija jatutujon manmanjaso, ya ilegñija: Jaye güe este na usangan chatfino contra si Yuus? Jaye siña manasie isao, na si Yuusja?
					</seg>
					<seg id="b.LUK.5.22" type="verse">
						Lao si Jesus jatungo y jinasonñija; manope ya ilegña nu sija: Jafa injajaso gui corasonmiyo?
					</seg>
					<seg id="b.LUK.5.23" type="verse">
						Jafa sen taeminapot masangan: Y isaomo unmaasie; pat masangan: Cajulo ya unfanmocat?
					</seg>
					<seg id="b.LUK.5.24" type="verse">
						Lao para intingoja na y Lajin taotao guaja ninasiñaña gui tano para umasie isao (ilegña nu y paralitico), jusanganejao: Cajulo, chule y camamo ya unjanao para iyajamyo.
					</seg>
					<seg id="b.LUK.5.25" type="verse">
						Ya enseguidas güiya cajulo gui menanñija, ya jachule ayo anae umaasongüe ya jumanao para y guimaña, ya jatuna si Yuus,
					</seg>
					<seg id="b.LUK.5.26" type="verse">
						Ya ninafanmanman todosija, ya matuna si Yuus; ya manbula y minaañao, ilegñija: Inlie námanman sija pago.
					</seg>
					<seg id="b.LUK.5.27" type="verse">
						N	5	27		44510	¶ Ya despues di estesija, jumanao, ya jalie un publicano na y naanña si Levi, matatachong gui bancon y tributo ya ilegña: Dalalagyo.
					</seg>
					<seg id="b.LUK.5.28" type="verse">
						Ya japolo todo y güinajaña ya cajulo ya jadalalaggüe.
					</seg>
					<seg id="b.LUK.5.29" type="verse">
						Ya jafatinas si Levi un dangculon gupot gui guimaña: ya guaja un dangculon linajyan publicano sija, yan otro sija manmatachong gui lamasa yan sija.
					</seg>
					<seg id="b.LUK.5.30" type="verse">
						Ya y Fariseo sija yan y escribañija, mangogonggong contra y disipuluña sija, ilegñija: Sajafa na manjajamyo mañocho yan manguimen yan y publicanosija yan y manisao?
					</seg>
					<seg id="b.LUK.5.31" type="verse">
						Ya manope si Jesus ya ilegña nu sija: Y manaechetnot ti janesesita medico; lao y manmalango.
					</seg>
					<seg id="b.LUK.5.32" type="verse">
						Ti matoyo para juagang y manunas, lao y manisao para ufanmañotsot.
					</seg>
					<seg id="b.LUK.5.33" type="verse">
						N	5	33		44570	¶ Ya ilegñija nu güiya: Y disipulon Juan manayuyunat megae na biaje, ya jafatitinas tinayuyut; parejoja yan y disipulon Fariseo sija; ya iyoco mañochocho yan manguiguimen?
					</seg>
					<seg id="b.LUK.5.34" type="verse">
						Ya si Jesus ilegña nu sija: Siña innaayunat y mangaegue gui guipot uma sagua anae mañisijaja yan y nobio?
					</seg>
					<seg id="b.LUK.5.35" type="verse">
						Lao ufato jaane na y nobio umana suja; ayo nae ufanayunat güije na jaane sija.
					</seg>
					<seg id="b.LUK.5.36" type="verse">
						Ya mansinangane sija locue un acomparasion: Taya taotao janajanao pidason magago gui nuebo na bestido ya japolo gui bijo na bestido; no sea ujatiteg y nuebo ya locue y magago guinin nuebo ti parejo yan y bijo.
					</seg>
					<seg id="b.LUK.5.37" type="verse">
						Ya taya mananaye nuebo na bino gui bijo na boteyan cuero: ya no sea, y bino ni nuebo uyinamag y boteyan cuero, ya y bino umachuda, ya y boteyan cuero ufalingo.
					</seg>
					<seg id="b.LUK.5.38" type="verse">
						Lao y nuebo bino na nasesita y nuebo na boteyan cuero nae umapolo.
					</seg>
					<seg id="b.LUK.5.39" type="verse">
						Ya ni un taotao ni gumimen y bijo na bino umalago ni nuebo; sa ualog: Y bijo maulegña.
					</seg>
				</div>
				<div id="b.LUK.6" type="chapter">
					<seg id="b.LUK.6.1" type="verse">
						YA susede y un sabado, jumajanao si Jesus gui fangualuan maies; ya y disipuluña sija, manmanjajala ni y masotcan maies, ya jacano, jagugugan ni y canaeñija.
					</seg>
					<seg id="b.LUK.6.2" type="verse">
						Ya y Fariseo sija ilegñija: Jafa na infatitinas y ti tunas na umafatinas gui sabado na jaane:
					</seg>
					<seg id="b.LUK.6.3" type="verse">
						Ya maninepe as Jesus iligña: Taya nae intaetae este y finatinas David anae ñalang yan y mangachongña?
					</seg>
					<seg id="b.LUK.6.4" type="verse">
						Anae jumalom gui guimayuus, ya jachule ya jacano y pan ni y mafamamauleg, yan janae locue y mangachongña: ni y ti tunas na ucano na para y mamaleja?
					</seg>
					<seg id="b.LUK.6.5" type="verse">
						Ya ilegña nu sija: Y Lajin Taotao locue Señot y sabado.
					</seg>
					<seg id="b.LUK.6.6" type="verse">
						N	6	6		44690	¶ Ya susede y otro sabado, na jumalom gui guimayuus ya mamanagüe: ya estaba güije un taotao na anglo y agapa na canaeña.
					</seg>
					<seg id="b.LUK.6.7" type="verse">
						Ya y escriba yan y Fariseo sija maaatan güe, cao unajomlo gui sabado na jaane; para uquefanmañoda jafa ya umafaaela.
					</seg>
					<seg id="b.LUK.6.8" type="verse">
						Lao jatungoja y jinasonñija; ya ilegña ni ayo na taotao y anglo canaeña: Cajulo ya untojgue gui tálolo! ya tumojgue julo.
					</seg>
					<seg id="b.LUK.6.9" type="verse">
						Ya ilegña si Jesus nu sija: Jufafaesen jamyo uno. Tunas gui sabado na umafatinas y mauleg pat y taelaye? numalibre linâlâ pat mamuno?
					</seg>
					<seg id="b.LUK.6.10" type="verse">
						Ya jaatan todos y oriyañija ya ilegña nu güiya: Estira mona y canaemo. Ya guiya jafatinas taegüije, ya y canaeña numalo ya magong taegüije y otro.
					</seg>
					<seg id="b.LUK.6.11" type="verse">
						Ya sija mansénbubo, ya manguecuentos uno yan otro, jafa mojon ujafatinas gui as Jesus.
					</seg>
					<seg id="b.LUK.6.12" type="verse">
						N	6	12		44750	¶ Ya susede gui ayo sija na jaane, jumanao para ufanaetae gui un ogso ya todo y puenge jasigue di manaetaeja para as Yuus.
					</seg>
					<seg id="b.LUK.6.13" type="verse">
						Ya anae manana, jaagang y disipuluña sija; ya jaayig dose guiya sija, ni manmafanaan locue apostoles.
					</seg>
					<seg id="b.LUK.6.14" type="verse">
						Si Simon ni jafanaan locue Pedro, yan si Andres cheluña, yan si Santiago, yan si Juan, si Felipe, yan si Bartolome,
					</seg>
					<seg id="b.LUK.6.15" type="verse">
						Yan si Mateo, yan si Tomas, yan si Santiago, lajin Alfeo, yan si Simon ni mafanaan Selote,
					</seg>
					<seg id="b.LUK.6.16" type="verse">
						Yan si Judas chelun Santiago, yan si Judas Iscariote ni y traidot;
					</seg>
					<seg id="b.LUK.6.17" type="verse">
						Ya manunog yan sija ya tumojgue gui un lugat ni yano; yan y dangculon linajyan disipuluña sija, yan y dangculon linajyan taotao, guinin todo yya Judea, yan yya Jerusalem, yan y tano Tiro yan yya Sidon, ni manmato para umaecungog, yan para uninafanmagong y chetnotñija;
					</seg>
					<seg id="b.LUK.6.18" type="verse">
						Yan manafanmagong ayo sija y munafanachatsaga ni y espiritun áplacha.
					</seg>
					<seg id="b.LUK.6.19" type="verse">
						Ya manmalago pumapacha güe y linajyan taotao: sa manjujuyong guiya güiya ninasiña ya janafanmamagong todo sija.
					</seg>
					<seg id="b.LUK.6.20" type="verse">
						N	6	20		44830	¶ Ya güiya manatan julo gui disipuluña, ya ilegña: Mandichoso jamyo ni mamobble; sa iyonmiyo y raenon Yuus.
					</seg>
					<seg id="b.LUK.6.21" type="verse">
						Mandichoso jamyo ni y manñalang pago: sa ufanjaspog. Mandichoso y manatanges: sa ufañaleg.
					</seg>
					<seg id="b.LUK.6.22" type="verse">
						Mandichoso jamyo yaguin y taotao sija infanchinatlie, yan ujaapatta sija guiya jamyo ya ujalalatde jamyo ya ujayute juyong y naanmiyo pot taelaye pot causa y Lajin taotao.
					</seg>
					<seg id="b.LUK.6.23" type="verse">
						Fansenmagof güije na jaane; yan infanayog ni minagofmiyo: sa, estagüe, y premionmiyo dangculo gui langet; sa taegüenaoja jafatitinas y tatañija ni y profeta sija.
					</seg>
					<seg id="b.LUK.6.24" type="verse">
						Lao ay jamyo ni manrico! sa esta guaja consuelonmiyo.
					</seg>
					<seg id="b.LUK.6.25" type="verse">
						Ay jamyo ni esta manjaspog pago! sa infanñalang. Ay jamyo ni mañachaleg pago! sa jamyo infanugong yan infananges.
					</seg>
					<seg id="b.LUK.6.26" type="verse">
						Ay jamyo yaguin todo y taotao sija manguecuentos mauleg nu jamyo! sa taegüenaoja ujafatinas y tatañija ni y manfatso na profeta.
					</seg>
					<seg id="b.LUK.6.27" type="verse">
						N	6	27		44900	¶ Lao jusangangane jamyo ni jumujungog: Güaeya y enemigonmiyo; fatinas mauleg ni y chumatlie jamyo,
					</seg>
					<seg id="b.LUK.6.28" type="verse">
						Bendise y mumatdise jamyo, ya infanmanaetae pot y namamajlao jamyo.
					</seg>
					<seg id="b.LUK.6.29" type="verse">
						Ya pumatmada y un banda fasumo, naeja locue ni y otro, ya y chumule y capamo, chamo chumochoma na uchule y chininamo locue.
					</seg>
					<seg id="b.LUK.6.30" type="verse">
						Ya cada uno ni y gumagaojao, nae; ya y chumule y güinajamo, chamo tumalulugua gumagao.
					</seg>
					<seg id="b.LUK.6.31" type="verse">
						Ya jafa y malagomiyo ni y taotao jafatinas nu jamyo; taegüijija fatinas locue nu sija:
					</seg>
					<seg id="b.LUK.6.32" type="verse">
						Sa yaguin inguaeya y gumaeya jamyo, jafa na grasia guajanmiyo? sa y manisao locue jaguaeya y gumaeya sija.
					</seg>
					<seg id="b.LUK.6.33" type="verse">
						Yaguin infatinas mauleg ni y fumamamauleg jamyo, jafa na grasia guajanmiyo? sa y manisao locue jafatitinasja taegüenao.
					</seg>
					<seg id="b.LUK.6.34" type="verse">
						Yanguin innaayao na ayo sija ni y guaja ninanggamo para infanresibe, jafa na grasia guajanmiyo: sa y manisao janaayao y manisao para ufanmanresibe taegüije talo.
					</seg>
					<seg id="b.LUK.6.35" type="verse">
						Lao guaeya jamyo y enimigunmiyo ya infatinas mauleg nu sija: ya innaaayao, ya chamiyo fantataeninangga, ya udangculo y premionmiyo yan infanfamaguon y Gueftaguilo: sa güiya cariñoso nu y ingrato sija, yan y taelaye.
					</seg>
					<seg id="b.LUK.6.36" type="verse">
						Jamyo locue fanyóase, taegüije y tatanmiyo ni y gaegue gui langet yóase.
					</seg>
					<seg id="b.LUK.6.37" type="verse">
						Chamiyo jumusga, sa ti infanjinisga: chamiyo sumetetensia, sa ti infansinentensia: nafanlibre, ya y ninafanlibre:
					</seg>
					<seg id="b.LUK.6.38" type="verse">
						Fanmanae, ya infanmanae; mauleg na medida y majoño papa, ya umachaochao ya umachúchuda, ufanmannae y taotao sija gui jalom pechonmiyo; sa ayoja na medida y anae manmide jamyo: infanmamediye talo jamyo.
					</seg>
					<seg id="b.LUK.6.39" type="verse">
						N	6	39		45020	¶ Ya jasangane sija un acomparasion ilegña: Siña y bachet jaosgaejon y otro bachet? ti ujaachapodong y dos gui joyo?
					</seg>
					<seg id="b.LUK.6.40" type="verse">
						Y disipulo ti taquiloña qui y maestro: lao cada uno ni y cabales, güiya utaegüijija y maestroña.
					</seg>
					<seg id="b.LUK.6.41" type="verse">
						Ya jafa muna unlilie y migo gui atadog y chelumo; ya ti unlilie y jayo gui atadogmo?
					</seg>
					<seg id="b.LUK.6.42" type="verse">
						Ya jafa muna siña unalog ni y chelumo: Chelujo, maela ya junajanao y migo gui atadogmo, yanguin jago ti unlilie y jayo gui atadogmo? Hipocrita jao, yute juyong finena y jayo gui atadogmo, ya ayo nae unlie claro para unnajanao y migo gui atadog y chelumo.
					</seg>
					<seg id="b.LUK.6.43" type="verse">
						Sa taya mauleg na trongco, ni y fanogcha taelaye, ni y taelaye na trongco ni y fanogcha mauleg.
					</seg>
					<seg id="b.LUK.6.44" type="verse">
						Sa cada trongco matungoja pot y tinegchaña. Sa ti ufanmanrecoje y taotao sija igos gui manituca ni ufanmanrecoje ubas gui jalom gadon.
					</seg>
					<seg id="b.LUK.6.45" type="verse">
						Y mauleg na taotao, ni y mauleg na guinaja gui corasonña, mañuñule mauleg; ya y taelaye na taotao, ni y taelaye na güinaja gui corasonña, mañuñule taelaye: sa y minegae y corason jasasangan y pachotña.
					</seg>
					<seg id="b.LUK.6.46" type="verse">
						N	6	46		45090	¶ Ya jafa na infananaanyo Señot, Señot, ya ti infatitinas y jusangangane jamyo?
					</seg>
					<seg id="b.LUK.6.47" type="verse">
						Jaye y mato guiya guajo ya jaecungog y sinanganjo ya jafatinas; jufanue jaye parejuña:
					</seg>
					<seg id="b.LUK.6.48" type="verse">
						Parejo yan un taotao ni y manjatsa guma, ya jaguadog tadong ya japolo y simiento gui jilo y fitme na acho; ya yanguin cajulo y manadan janom, ya milag y sadog chineneg ayo na guma; lao ti umayengyong, sa maplanta gui jilo y acho.
					</seg>
					<seg id="b.LUK.6.49" type="verse">
						Lao ayo y umeecungog ya ti jafatinas; parejo yan y taotao ni y manjatsa guma gui jilo oda ya ti janaye simiento; ya anae milag y sadog ya chineneg, enseguidas upodong; ya dangculo y yinilang ayo na guma.
					</seg>
				</div>
				<div id="b.LUK.7" type="chapter">
					<seg id="b.LUK.7.1" type="verse">
						YA despues di munjayan todo y finanagüeña si Jesucristo gui talangan taotao sija, güiya jumalom guiya Capernaum.
					</seg>
					<seg id="b.LUK.7.2" type="verse">
						Ya y tentago un senturion ni y guefyaña, estaba malango, ya esta para umatae.
					</seg>
					<seg id="b.LUK.7.3" type="verse">
						Lao anae y senturion jajungog na masasangan si Jesus, jatago y manamco na Judios, para umagagao na ufato ya unajomlo y tentagoña.
					</seg>
					<seg id="b.LUK.7.4" type="verse">
						Ya anae manmato as Jesus, guefmagagao ilegñija: Dignogüe na unfatinas este pot güiya:
					</seg>
					<seg id="b.LUK.7.5" type="verse">
						Sa jagüaeya y nasionmame ya japlantaye jam sinagoganmame.
					</seg>
					<seg id="b.LUK.7.6" type="verse">
						Ya manjanao yan si Jesus. Ya anae esta manjijot gui guima y senturion jatago y amiguña sija para ualog as Jesus: Señot chamo ninachachatsaga; sa ti dignoyo na junajalom jao gui papa atofjo;
					</seg>
					<seg id="b.LUK.7.7" type="verse">
						Pot este ti jujaso na dignoyo na jufato guiya jago; lao sanganja ya ujomlo y tentagojo.
					</seg>
					<seg id="b.LUK.7.8" type="verse">
						Sa guajo locue na taotao gaegeuyo gui papa y ninasiña, ya guaja gui papajo sendalo sija; yan ileco nu este: Janao, ya mapos; ya y otro: Maela, ya mato; ya y tentagojo: Fatinas este, ya jafatinas.
					</seg>
					<seg id="b.LUK.7.9" type="verse">
						Ya anae jajungog si Jesus este, ninamanman nu güiya, ya jabiragüe ilegña ni y linajyan taotao ni y dumalalag güe: Jusangane jamyo na ti jusoda taegüije na dinangculon jinenggue ni iya Israel.
					</seg>
					<seg id="b.LUK.7.10" type="verse">
						Ya anae manalo sija guato gui guima y manmanago, jasoda na jomlo y tentago ni estaba malango.
					</seg>
					<seg id="b.LUK.7.11" type="verse">
						N	7	11		45230	¶ Ya susede un rato despues di este na, si Jesus jumanao asta un siuda ni mafanaan Nain; ya mañisija yan y disipuluña yan y dangculon manadan taotao.
					</seg>
					<seg id="b.LUK.7.12" type="verse">
						Ya anae esta jijot gui pettan y siuda, estagüe na macocone un matae, güiyaja lajin nanaña, ya biuda locue, ya linajyan taotao siuda mangachongchongña.
					</seg>
					<seg id="b.LUK.7.13" type="verse">
						Ya anae linie ni y Señot ninamaase nu güiya, ya ilegña nu güiya: Chamo cumacasao.
					</seg>
					<seg id="b.LUK.7.14" type="verse">
						Ya lumatguato ya japacha y andas; ya y chumuchule mañaga. Ya ilegña: Patgon, guajo jao sumangane, cajulo.
					</seg>
					<seg id="b.LUK.7.15" type="verse">
						Ya y estaba matae matachong ya jatutujon cumuentos, ya inentrega as Jesus gui as nanaña.
					</seg>
					<seg id="b.LUK.7.16" type="verse">
						Ya ninafanmaaañao todosija, ya maalaba si Yuus ilegñija: Dangculo na profeta esta cajulo entre yya jita: ya, si Yuus jagas jabisita taotaoña.
					</seg>
					<seg id="b.LUK.7.17" type="verse">
						Ya jumanao este na famaña gui todo yya Judea yan todo oriya y tano.
					</seg>
					<seg id="b.LUK.7.18" type="verse">
						N	7	18		45300	¶ Ya y disipulon Juan masangane güe todo estesija.
					</seg>
					<seg id="b.LUK.7.19" type="verse">
						Ya jaagang si Juan dos gui disipuluña ya jatago para as Jesus, ilegña: Cao jago yuje y para ufato pat infanmannangga jam otro?
					</seg>
					<seg id="b.LUK.7.20" type="verse">
						Ya anae manmato y taotao sija guiya güiya, ilegñija: Si Juan Bautista tumagojam para yya jago, ilegña: Cao jago yuje y para ufato pat infanmannangga jam otro?
					</seg>
					<seg id="b.LUK.7.21" type="verse">
						Ya ayo mismo na ora, janafanjomlo megae ni y manmalango yan y mangaechetnotsija yan espiritun manaelaye; yan megae na manbachet ninafanmanlie.
					</seg>
					<seg id="b.LUK.7.22" type="verse">
						Ya maninepe as Jesus ya ilegña nu sija: Janao yan sangane si Juan ni y liniimiyo yan y jiningogmiyo; sa y manbachet manmanlie, ya y mangojo manmamocat, ya y manategtog mangasgas, ya y mananga manmanjungog, y manmatae manafangajulo, ya umapredica y ibangelio gui mamobble.
					</seg>
					<seg id="b.LUK.7.23" type="verse">
						Ya dichoso ayo y ti sumosoda y lugat para umatompo guiya guajo.
					</seg>
					<seg id="b.LUK.7.24" type="verse">
						N	7	24		45360	¶ Ya anae manmapos y mantinago as Juan, jatutujon cumuentuse y taotao sija pot si Juan: Jafa injanagüe jamyo para inlie gui desierto? un piao ni y yinengyong ni y manglo?
					</seg>
					<seg id="b.LUK.7.25" type="verse">
						Lao jafa injanagüe jamyo para inlie? un taotao na puru suabe magaguña? Estagüe, ayo sija y manminagagago ni y malagno magago yan manlalâlâ gui guinatbo, gui palasyon y ray nae mañasaga.
					</seg>
					<seg id="b.LUK.7.26" type="verse">
						Lao jafa injanagüe para inlie? un profeta? magajet, jusangane jamyo na mas que un profeta.
					</seg>
					<seg id="b.LUK.7.27" type="verse">
						Este yuje y esta matugue: Estagüe na jatago y tentagojo gui menan matamo, ni para ufamauleg y chalanmo gui menamo.
					</seg>
					<seg id="b.LUK.7.28" type="verse">
						Jusangane jamyo, na entre ayo sija y manmafañago gui famalaoan, taya dangculoña qui si Juan; lao y diquiqueja gui raenon Yuus dangculoña qui güiya.
					</seg>
					<seg id="b.LUK.7.29" type="verse">
						Ya todo y taotao anae majungog güe, yan y publicano sija, jajustifica si Yuus ya manmatagpange ni y tinagpangen Juan.
					</seg>
					<seg id="b.LUK.7.30" type="verse">
						Lao y Fariseo yan y manmagas y lay, jarechasa y consejon Yuus contra sijaja; sa ti manmatagpange pot güiya.
					</seg>
					<seg id="b.LUK.7.31" type="verse">
						<i>
							Ya ilegña:
						</i>
						 Jafa nae juacompara y taotao este na generasion? ya jafa parejonñija?
					</seg>
					<seg id="b.LUK.7.32" type="verse">
						Manparejo yan y famaguon ni manmatatachong gui plasa ya manaagang uno yan otro ya ilegñija: Indadane jamyo flauta, y ti manbaela jamyo, manuugonge jamyo, ya ti manatanges jamyo.
					</seg>
					<seg id="b.LUK.7.33" type="verse">
						Sa mato si Juan Bautista ni uchocho pan ni uguimen bino, ya ilelegmiyo: Guaja anitiña.
					</seg>
					<seg id="b.LUK.7.34" type="verse">
						Mato y Lajin taotao, ya chumocho yan gumimen, ya ilelegmiyo: Estagüe, un taotao na gachumocho yan gagumimen bino, yan amigon y publicano sija, yan y manisao.
					</seg>
					<seg id="b.LUK.7.35" type="verse">
						Lao y tiningo manacabales ni y todo famaguonña.
					</seg>
					<seg id="b.LUK.7.36" type="verse">
						N	7	36		45480	¶ Ya malago uno gui Fariseo sija na ufañija mañocho. Ya jumalom gui guima y Fariseo ya matachong gui lamasa.
					</seg>
					<seg id="b.LUK.7.37" type="verse">
						Ya estagüe, un palaoan gui siuda, na miisao, ya anae jatungo na gaegue si Jesus matatachong gui lamasa gui guima y Fariseo, mañule un boteyan alabastro na ingüente.
					</seg>
					<seg id="b.LUK.7.38" type="verse">
						Ya tumojgue gui taten Jesus, ya cumasao; ya jatutujon munafotgon ni lagoña y adeng Jesus, ya jasaosao ni y gapuniluña; ya jachichico y adengña ya japapalae ni y inggüente.
					</seg>
					<seg id="b.LUK.7.39" type="verse">
						Ya anae jalie este y Fariseo ni y umagange güe, cumuentos gui sumanjalomña, ilelegña: Este na taotao yaguin profeta güe, jatungo jafa este na palaoan y pumapacha güe sa güiya miisao.
					</seg>
					<seg id="b.LUK.7.40" type="verse">
						Ya manope si Jesus ya ilegña nu güiya: Simon, guaja para jasangane jao. Ya güiya ilegña: Sangan Maestro.
					</seg>
					<seg id="b.LUK.7.41" type="verse">
						Un taotao guaja dos dumídibe: ya y uno mandidibe quinientos monedan denario, ya y otro sincuenta.
					</seg>
					<seg id="b.LUK.7.42" type="verse">
						Ya anae taya apasñija, inasie todo y dos. Enao mina, jaye guiya sija mas güinaeya?
					</seg>
					<seg id="b.LUK.7.43" type="verse">
						Manope si Simon, ya ilegña: Y pineloco na ayo y mas maasie; ya güiya ilegña: Tunas jinisgamo.
					</seg>
					<seg id="b.LUK.7.44" type="verse">
						Ya jabira güe guato gui palaoan, ya ilegña as Simon: Unlilie este na palaoan? Jumalomyo gui guimamo, ti unnaeyo janom para y adengjo; lao este janafotgon y adengjo ni lagoña, ya jasaosao ni y gapuniluña.
					</seg>
					<seg id="b.LUK.7.45" type="verse">
						Jago ti unnaeyo un chico: lao este na palaoan desde que jumalomyo ti pumapara jachico y adengjo.
					</seg>
					<seg id="b.LUK.7.46" type="verse">
						Ti unpalae y ilujo ni laña, lao este japalae y adengjom inggüente.
					</seg>
					<seg id="b.LUK.7.47" type="verse">
						Enao mina jusangane jao, na y isaoña, ni y megae, umaasie; sa güiya megae maguaeyaña; lao y didide maasiiña, didide maguaeyaña.
					</seg>
					<seg id="b.LUK.7.48" type="verse">
						Ya ilegña nu güiya: Y isaomo maasie.
					</seg>
					<seg id="b.LUK.7.49" type="verse">
						Ya y mangachochongña manmatachong gui lamasa, jatutujon sumangan gui sumanjalomñija: Jaye este na ufanasie locue isao?
					</seg>
					<seg id="b.LUK.7.50" type="verse">
						Ya ilegña ni palaoan: Y jinengguemo unsinatba; janao yan pas.
					</seg>
				</div>
				<div id="b.LUK.8" type="chapter">
					<seg id="b.LUK.8.1" type="verse">
						YA susede un rato despues na jajanaogüe y siuda sija yan y sengsong sija manpredidica, yan numanafanungo nu y ibangelion y raenon Yuus; ya mañisija yan y dose,
					</seg>
					<seg id="b.LUK.8.2" type="verse">
						Ya palo sija famalaoan ni guinin nanafanmagong ni manaelayen espiritu yan y chetnot sija; si Maria ni mafanaan magdalena ni jumuyong guiya güiya siete na manganite,
					</seg>
					<seg id="b.LUK.8.3" type="verse">
						Ya si Juana, asaguan Chusa, mayetdomon Herodes; yan si Susana yan megae ni pumalo ni jasesetbe ni güinajañija:
					</seg>
					<seg id="b.LUK.8.4" type="verse">
						N	8	4		45660	¶ Ya anae mandaña y dangculon linajyan taotao, yan y manestaba cada siuda manmato guiya güiya, jacuentuse pot un acomparasion.
					</seg>
					<seg id="b.LUK.8.5" type="verse">
						Un tátanom jumanao para ufananom y semiyaña; ya anae manmananom, palo podong gui oriyan chalan; ya todo magacha, ya manmato sija y pajaro gui langet ya macano.
					</seg>
					<seg id="b.LUK.8.6" type="verse">
						Yan palo mamodong gui jilo acho; ya anae lachog, ninamalayo sa ti fofotgon.
					</seg>
					<seg id="b.LUK.8.7" type="verse">
						Yan palo mamodong gui jalom tituca; ya mandoco mañija y tituca, ya chiniguit.
					</seg>
					<seg id="b.LUK.8.8" type="verse">
						Yan palo mamodong gui mauleg y tano; ya mandoco, ya manogcha siento pot uno. Ya anae esta jasangan estesija umagang: Y gaetalanga para ufanjungog, uecungog.
					</seg>
					<seg id="b.LUK.8.9" type="verse">
						N	8	9		45710	¶ Ya y disipuluña sija mafaesen güe: Jafa este na acomparasion?
					</seg>
					<seg id="b.LUK.8.10" type="verse">
						Ya guiya ilegña: Esta manmannae jamyo para intingo y misterion y raenon Yuus lao y pumalo pot acomparasion; para ujaaatanja ya ti ujalie, yan ujaecungogja ya ti ujatungo.
					</seg>
					<seg id="b.LUK.8.11" type="verse">
						Pues este ayo na acomparasion: Y semiya y sinangan Yuus.
					</seg>
					<seg id="b.LUK.8.12" type="verse">
						Y gui oriyan chalan ayo sija y jagas jumungog; ya despues mato y manganite ya janasuja y sinangan gui corasonñija sa ti mojon ufanmanjonggue ya ufanmasatba.
					</seg>
					<seg id="b.LUK.8.13" type="verse">
						Ya y jilo acho, ayo sija y anae jajungog, jaresibe y sinangan nu y minagof; lao estesija manaejale; sa jajonggue un ratoja, lao anae mato tentasion mamodong.
					</seg>
					<seg id="b.LUK.8.14" type="verse">
						Ya y pedong gui jalom tituca, este sija y jumungog; ya mientras jumanao gui chalanñija, manchiniguit ni inadajeñiñija, yan y güinaja, yan y minagof tano gui este linâlâ, ya ti jumuyong tinegchañija cabales.
					</seg>
					<seg id="b.LUK.8.15" type="verse">
						Lao ayo y mangaegue gui mauleg na tano, este sija na guinin jumungog y sinangan gui corason ni mauleg yan tunas, jamantietiene, ya manogcha yan manpasensia.
					</seg>
					<seg id="b.LUK.8.16" type="verse">
						N	8	16		45780	¶ Ni uno ni mañoñonggue candet, utampe nu y batde pat upolo gui papa catre, lao upolo gui jilo lamasa para y jumajalom ulie y manana.
					</seg>
					<seg id="b.LUK.8.17" type="verse">
						Sa taya manaatog ya ti umafatanñaejon; ni gae gui secreto ya ti umatungo, ujuyong gui manana.
					</seg>
					<seg id="b.LUK.8.18" type="verse">
						Guesadaje jaftaemano y jiningogmiyo: sa masquesea jaye y guaja, umanae; lao masquesea jaye y taya, unajanao ayo y pineloña na uguaja.
					</seg>
					<seg id="b.LUK.8.19" type="verse">
						N	8	19		45810	¶ Ayonae manmato guiya güiya si nanaña yan y mañeluña, lao tisiña manlatguato guiya güiya pot y linajyan taotao.
					</seg>
					<seg id="b.LUK.8.20" type="verse">
						Ya masangane, ilegñija nu güiya: Si nanamo yan y mañelumo manmatotojgue gui sanjiyong na manmalago na unmalie.
					</seg>
					<seg id="b.LUK.8.21" type="verse">
						Ya manope ya ilegña nu sija: Y nanajo yan y mañelujo, ayosija y jumungog y sinangan Yuus ya jafatinas.
					</seg>
					<seg id="b.LUK.8.22" type="verse">
						N	8	22		45840	¶ Ya susede y uno gui ayosija jaane nae, na jumalom gui un batco, güiya yan y disipoluña sija; ya ilegña nu sija: Nije tafanjanao y otro banda jagoe; ya manjanao.
					</seg>
					<seg id="b.LUK.8.23" type="verse">
						Ya anae mumamayama sija, güiya maego; ya manguaefe un dangculon, pagyo y manglo gui jagoe; ya bula y batco janom ya mangaegue sija gui peligro.
					</seg>
					<seg id="b.LUK.8.24" type="verse">
						Ya manmato guiya güiya, ya mapangon, ilegñija: Maestro, maestro, tafanmalingo. Ya magmata, ya jalalatde y manglo yan y chaochao y janom; ya pumara, ya jumuyong malinao.
					</seg>
					<seg id="b.LUK.8.25" type="verse">
						Ya ilegña nu sija: Mano nae gaegue jinengguenmiyo? Ya sija manmaañao ya ninafanmanman, ilegñija uno yan otro: Jaye este, na asta y manglo yan y janom jatago ya maoosgueja?
					</seg>
					<seg id="b.LUK.8.26" type="verse">
						N	8	26		45880	¶ Ya manmato asta, y tano y taotao Gadara sija, ni gaegue gui sanmenan y Galilea.
					</seg>
					<seg id="b.LUK.8.27" type="verse">
						Ya anae jumanao para y tano, umasoda yan un taotao gui jiyong y siuda na gaemanganite; ya apmam na tiempo ti minagagago ni usaga gui guima, na y naftanja.
					</seg>
					<seg id="b.LUK.8.28" type="verse">
						Ya anae jalie si Jesus, umagang, ya jatombagüe gui menaña ya ilegña ni dangculo na inagang: Para jafayo nu jago Jesus, Lajin Yuus Gueftaquilo? Jusuplica jao na chamoyo sumasapet.
					</seg>
					<seg id="b.LUK.8.29" type="verse">
						Sa jatago y espiritun áplacha na ufanjanao gui taotao; sa apmam na tiempo na maguot güe: mamantiene güe preso ya magode nu y cadena yan tale sija; ya jayamag y guinede ya quinene ni y manganite asta y desierto sija.
					</seg>
					<seg id="b.LUK.8.30" type="verse">
						Ya finaesen as Jesus: Jaye naanmo? Ya güiya ilegña: Linajyan; sa megae na manganite manjalom guiya güiya.
					</seg>
					<seg id="b.LUK.8.31" type="verse">
						Ya masuplica güe na chaña tumatago na ufanjanao para y tadong na joyo.
					</seg>
					<seg id="b.LUK.8.32" type="verse">
						Ya estaba güije un inetnon babue na lajyan na mañochocho gui jalom tano: ya masuplica güe na ufanpinelo ya ufanjalom güije sija. Ya manpinelo.
					</seg>
					<seg id="b.LUK.8.33" type="verse">
						Ya anae manjuyong y manganite gui taotao, manjalom gui babue ya y inetnon manmanunugo sajyao guato gui un didog gui jagoe ya manmatmos.
					</seg>
					<seg id="b.LUK.8.34" type="verse">
						Ya ayo sija munafañochocho y babue anae jalie y mafatinas, manmapos ya jasangane y taotao siuda yan gui fangualuan.
					</seg>
					<seg id="b.LUK.8.35" type="verse">
						Ya manjanao para ujalie y mafatinas; ya manmato gui as Jesus; ya masoda y taotao ni anae guinin jumuyong y manganite, na minagagago ya guaja jinasoña cabales, ya matatachong gui adeng Jesus; ya ninafanmaañao.
					</seg>
					<seg id="b.LUK.8.36" type="verse">
						Ya mansinangane ni lumie, jafa taemano manamagongña ayo y guinin jinatme manganite.
					</seg>
					<seg id="b.LUK.8.37" type="verse">
						N	8	37		45990	¶ Ayonae todo y taotao gui tano y Gadarenos yan todo y oriyan, magagao na ujanao guiya sija; sa mansenmaañao; ya güiya cajulo gui batco ya tumalo tate.
					</seg>
					<seg id="b.LUK.8.38" type="verse">
						Lao ayo na taotao anae guinun manjuyong y manganite, siniplica güe para usaga guiya güiya; lao janajanao ya ilegña:
					</seg>
					<seg id="b.LUK.8.39" type="verse">
						Talo guato guiya jamyo ya unfañangane jaftaemano na dangculon güinaja finatinasña si Yuus nu jago. Ya guiña jumanao, ya jasanganñaejon todo gui siuda jaftaemano finatinasña si Jesus nu güiya.
					</seg>
					<seg id="b.LUK.8.40" type="verse">
						N	8	40		46020	¶ Ya anae tumalo guato si Jesus maresibe ni y linajyan taotao sija ya mangosmagof; sa todoja numananggaja.
					</seg>
					<seg id="b.LUK.8.41" type="verse">
						Ya estagüe, un taotao na y naanña si Jairo, ya güiya locue magas y sinagoga; mato ya jatombagüe papa gui adeng Jesus, ya jagagao na ujalom gui guimaña.
					</seg>
					<seg id="b.LUK.8.42" type="verse">
						Sa guaja unoja jagaña na esta guaja dose años, ya estaba jijot na umatae. Ya anae jumanao maapupura güe ni linajyan taotao sija.
					</seg>
					<seg id="b.LUK.8.43" type="verse">
						N	8	43		46050	¶ Ya un palaoan na numanajuyong jâgâ esta dose años, esta jalachae gumasta todo y güinajaña ni jaapaseñaejon medico, lao taya siña munamagong,
					</seg>
					<seg id="b.LUK.8.44" type="verse">
						Mato gui tateña ya japacha y madoblan magaguña, ya enseguidas esta bumasta y jâgâña.
					</seg>
					<seg id="b.LUK.8.45" type="verse">
						Ayonae si Jesus ilegña: Jayeyo pumacha? Lao anae todos japune ilegña si Pedro yan y mangachongña: Maestro, y linajyan taotao umanoriya jao yan machichiguit jao,
					</seg>
					<seg id="b.LUK.8.46" type="verse">
						Lao si Jesus ilegña: Guajayo pumacha; sa guajo jutungo na guaja ninasiña jumuyong guiya guajo.
					</seg>
					<seg id="b.LUK.8.47" type="verse">
						Ayonae y palaoan anae jalie na ti siña janaatog, mato ya manlalaolao, ya jatombagüe gui menaña, ya jasangan gui menan y taotao sija todos, pot jafa na japacha, yan jaftaemano na ninajomlo enseguidas.
					</seg>
					<seg id="b.LUK.8.48" type="verse">
						Ya ilegña nu güiya: Hija, y jinengguemo unninajomlo; janao ya upas.
					</seg>
					<seg id="b.LUK.8.49" type="verse">
						N	8	49		46110	¶ Ya mientras cumuecuentos, mato uno ni taotao y magas y sinagoga ya ilegña: Y jagamo matae, chamo umestototba y Maestro.
					</seg>
					<seg id="b.LUK.8.50" type="verse">
						Ya anae jajungog si Jesus manopegüe: Chamo maaañao; jonggueja sa güiya ujomlo.
					</seg>
					<seg id="b.LUK.8.51" type="verse">
						Ya anae mato gui guima, taya japolo na ujalom yan güiya na si Pedro, si Juan, yan si Santiago, yan y tatan y patgon, yan y nanaña.
					</seg>
					<seg id="b.LUK.8.52" type="verse">
						Ya todos mangacasao, yan malamementagüe; lao ilegña: Chamiyo fangacasao; sa ti matae, lao mamaego.
					</seg>
					<seg id="b.LUK.8.53" type="verse">
						Ya macháchatgue güe, sa matungoja na esta matae.
					</seg>
					<seg id="b.LUK.8.54" type="verse">
						Lao güiya jamantiene y canaeña ya jaagang ilegña: Patgon palaoan, cajulo.
					</seg>
					<seg id="b.LUK.8.55" type="verse">
						Ya mato y espirituña talo, ya enseguidas cajulo; ya manago na umanachocho.
					</seg>
					<seg id="b.LUK.8.56" type="verse">
						Ya ninafanmanman y mañaenaña: lao jaencatga na chañija sumangangane ni un taotao jafa y mafatinas.
					</seg>
				</div>
				<div id="b.LUK.9" type="chapter">
					<seg id="b.LUK.9.1" type="verse">
						YA jaagang ya mandaña y dose disipuluña ya janae ninasiña gui jilo y manganite todo, yan para ufanmanamte nu y chetnot sija.
					</seg>
					<seg id="b.LUK.9.2" type="verse">
						Ya jatago na ujapredica y raenon Yuus, yan unafanjomlo y manmalango.
					</seg>
					<seg id="b.LUK.9.3" type="verse">
						Ya ilegña nu sija: Chamiyo fanmañuñule ni jafa para y chalan, ni baston, ni botsa, ni pan, ni salape; ni infangaemagago dos.
					</seg>
					<seg id="b.LUK.9.4" type="verse">
						Ya cuatquiera na guma nae manjalom jamyo, fañaga güije asta que manjanao jamyo.
					</seg>
					<seg id="b.LUK.9.5" type="verse">
						Ya todo ayo sija y ti rumesibe jamyo, anae manjanao jamyo güije na siuda, sacude y petbos gui adengmiyo para testimonio contra sija.
					</seg>
					<seg id="b.LUK.9.6" type="verse">
						Ya manjanao sija, ya manmalofan sija gui sengsong, mapredidica y ibangelio, yan mannanajomlo gui todo y lugat.
					</seg>
					<seg id="b.LUK.9.7" type="verse">
						Lao si Herodes tetrarca jajungog masangan este sija na finatinas, ya estaba guefinestotba ni y sinañgan palo na si Juan esta cumajulo guinin manmatae.
					</seg>
					<seg id="b.LUK.9.8" type="verse">
						Ya y pumalo ilegñija: Si Elias jumuyong talo; ya otros umalog; na uno gui manamco na profeta lâlâ talo.
					</seg>
					<seg id="b.LUK.9.9" type="verse">
						Ya ilegña si Herodes: Si Juan guajo dumegüeya; ya jaye este nae jujungog sija na güinaja? Ya japrocura lumie güe.
					</seg>
					<seg id="b.LUK.9.10" type="verse">
						N	9	10		46280	¶ Ya anae manalo guato y apostoles sija, masangane güe todo ni y finatinasñija. Ya jacone sija ya mañuja asta un banda, gui un siuda ni mafanaan Betsaida.
					</seg>
					<seg id="b.LUK.9.11" type="verse">
						Ya anae esta matungo ni y linajyan taotao sija, madálalag güe; ya güiya jaresibe, ya jasangane ni y raenon Yuus; ya janafanjomlo y numesesita manmaamte.
					</seg>
					<seg id="b.LUK.9.12" type="verse">
						Ya y jaane jatutujon pumuenge; ya mafatoigüe nu y dose ya ilegñija nu güiya: Nafanjanao, y linajyan taotao, para ufanjanao asta y sengsong yan y fangualuan gui oriya, ya ufañaga ya ufanmanaligao nañija; sa mangaeguejit güine gui desierto na lugat.
					</seg>
					<seg id="b.LUK.9.13" type="verse">
						Ya ilegña nu sija: Jamyo innafañocho. Ya ilegñija: Taya guajata na sincoja na pan yan dos güijan, patsino nije tafanjanao tafanmamajan nengcano para todo este sija na taotao.
					</seg>
					<seg id="b.LUK.9.14" type="verse">
						Ya guaja buente sinco mit na taotao. Ya ilegña ni disipuluña: Nafanmatachong pot compania, cada compania sincuenta.
					</seg>
					<seg id="b.LUK.9.15" type="verse">
						Ya taegüije mafatinas, ya mannafamatachong todos.
					</seg>
					<seg id="b.LUK.9.16" type="verse">
						Ya jachule y sinco na pan yan y dos güijan, ya jaatan julo y langet ya jabendise ya jaipe; ya janae y disipoluña para upolo gui menan y linajyan taotao.
					</seg>
					<seg id="b.LUK.9.17" type="verse">
						Ya mañocho ya manjaspog todos; ya esta majatsa y sebla y pedaso sija, dose canastra.
					</seg>
					<seg id="b.LUK.9.18" type="verse">
						N	9	18		46360	¶ Ya susede, anae mananaetae güiyaja namaesa, estabaja mangaegue guiya güiya y disipuluña, ya jafaesensija, ilegña: Jaye ilegñiñija y taotao nu guajo?
					</seg>
					<seg id="b.LUK.9.19" type="verse">
						Ya sija manmanope ya ilegñija: Si Juan Bautista; lao guaja 
						<i>
							umalog:
						</i>
						 Si Elias; yan palo umalog na uno gui manamco na profeta lâlâ talo.
					</seg>
					<seg id="b.LUK.9.20" type="verse">
						Ya ilegña nu sija: Lao jamyo, jaye ilegmimiyo nu guajo? Ya manope si Simon Pedro ya ilegña: Si Cristo, gui as Yuus.
					</seg>
					<seg id="b.LUK.9.21" type="verse">
						Ya manguenesencatga sija ya jatago na chañija sumangangane ni jaye nu este;
					</seg>
					<seg id="b.LUK.9.22" type="verse">
						Ilegña: Y Lajin taotao nesesita ufamadese megae, ya umarechasa ni y manamco sija, yan y manmagas y mamale yan y escriba sija, ya umapuno ya umanacajulo gui mina tres na jaane.
					</seg>
					<seg id="b.LUK.9.23" type="verse">
						Ya ilegña nu sija todos: Yaguin guaja y malago tumatiyego, upunenaesa güe, ya uchule y quiluusña cada jaane ya udalalagyo.
					</seg>
					<seg id="b.LUK.9.24" type="verse">
						Sa masqueseaja jaye y malago na usatba y linâlâña, ufinalingaeguan; ya masquesea jaye y malingo y linâlâña pot y naanjo, güiya usatba.
					</seg>
					<seg id="b.LUK.9.25" type="verse">
						Sa jafa probechoña y taotao yaguin jagana todo y tano, ya güiya unafalingo maesa güe pat uyulang 
						<i>
							maesa gue?
						</i>
					</seg>
					<seg id="b.LUK.9.26" type="verse">
						Sa masqueseaja jaye pot y mamajlao guajo yan pot y sinanganjo, mamajlao locue nu este y Lajin taotao, yaguin mato gui minalagña yan y minalag tata yan y mañantos na angjet sija.
					</seg>
					<seg id="b.LUK.9.27" type="verse">
						Lao magajet jusangane jamyo: Na guaja palo gui mangaegue güine, na ti uchague y finatae asta que ujalie y raenon Yuus.
					</seg>
					<seg id="b.LUK.9.28" type="verse">
						N	9	28		46460	¶ Ya susede mina ocho na jaane, despues di estesija na sinangan, jacone mañija yan Pedro, yan si Juan, yan si Santiago, ya cajulo gui egso ni taquilo para ufanaetae.
					</seg>
					<seg id="b.LUK.9.29" type="verse">
						Ya mientras mananaetae güe, y jechuran mataña tolaeca; ya y magaguña jumuyong apaca ya malag.
					</seg>
					<seg id="b.LUK.9.30" type="verse">
						Ya, estagüe, dos taotao na cumuecuentos yan güiya; ya si Moises, yan Elias,
					</seg>
					<seg id="b.LUK.9.31" type="verse">
						Ya manjuyong yan y minalagñija, ya manguecuentos pot y jinanaoña, na para ucumple guiya Jerusalem.
					</seg>
					<seg id="b.LUK.9.32" type="verse">
						Lao si Pedro yan y mangachogña, mansenmatujog; ya anae manmagmata, malie y minalagña yan ayo na dos taotao ni mangachongña.
					</seg>
					<seg id="b.LUK.9.33" type="verse">
						Ya susede, mientras sumusuja sija guiya güiya, si Pedro ilegña as Jesus: Maestro, maulegñaja tafañaga güine; ya nije tafanmamatinas tres na tabetnaculo; uno para jago, uno para si Moises, yan uno para si Elias; ti jatungo jafa jasasangan.
					</seg>
					<seg id="b.LUK.9.34" type="verse">
						Ya mientras jasasangan este, mato un mapagajes ya mantinampe; ya ninafanguefmaañao anae manjalom gui mapagajes.
					</seg>
					<seg id="b.LUK.9.35" type="verse">
						Ya mato un inagang gui mapagajes na ilegña: Este y lajijo, inayigco; ecungog güe.
					</seg>
					<seg id="b.LUK.9.36" type="verse">
						Ya anae malofan ayo na inagang, esta masoda si Jesucristo güigüiyaja namaesa; ya sija manmamatquiloja, ya güije sija na jaane, taya jasangane ni jaye pot y liniiñija.
					</seg>
					<seg id="b.LUK.9.37" type="verse">
						N	9	37		46550	¶ Ya susede inagpaña güije na jaane, anae manunog guinin y egso, ya y dangculon linajyan taotao masoda güe.
					</seg>
					<seg id="b.LUK.9.38" type="verse">
						Ya, estagüe, un taotao gui entalo y linajyan, na umagang ilegña: Maestro jutayuyut jao na unlie y lajijo; sa y unoja patgonjo:
					</seg>
					<seg id="b.LUK.9.39" type="verse">
						Sa, estagüe, un espiritu na quinene, ya enseguidas umagang; ya ninalaolao güe ya numanajuyong buo, ya aapmam na pinadese na sumuja guiya güiya, na ninalalamenja,
					</seg>
					<seg id="b.LUK.9.40" type="verse">
						Ya guinin jutayuyut y disipulumo na ujayute juyong; ya ti manasiña.
					</seg>
					<seg id="b.LUK.9.41" type="verse">
						Ya manope si Jesus ya ilegña: O generasion na ti manjonggue, yan manchatpayon! asta ngaean nae utafanjijita, ya jujasusungon jamyo? conieyo fan mague ni y lajimo.
					</seg>
					<seg id="b.LUK.9.42" type="verse">
						Lao anae mámamamaela, y anite yinite papa ya guefninalaolao. Lao si Jesus jalalatde y espiritun áplacha ya janajomlo y patgon ya janatalo guato as tataña.
					</seg>
					<seg id="b.LUK.9.43" type="verse">
						Ya todos ninafanman nu y minagas Yuus, lao mientras manmamanman todos pot todo estesija ni y jafatinas, ilegña ni disipuluña;
					</seg>
					<seg id="b.LUK.9.44" type="verse">
						Polo ya utatcalon gui talanganmiyo este sija na sinangan: sa umaentrega y Lajin taotao gui canae taotao sija.
					</seg>
					<seg id="b.LUK.9.45" type="verse">
						Lao sija ti jatungo este na sinangan, ya manafaninatogüe para chañija tumutungo: ya manmaañao mafaesen güe ni ayo na sinangan.
					</seg>
					<seg id="b.LUK.9.46" type="verse">
						N	9	46		46640	¶ Ya jumuyong manafaesen entre sija, jaye guiya sija udangculoña.
					</seg>
					<seg id="b.LUK.9.47" type="verse">
						Lao si Jesus anae jaliija y jinason y corasonñija, jacone un patgon ya japolo gui bandaña,
					</seg>
					<seg id="b.LUK.9.48" type="verse">
						Ya ilegña nu sija: Jaye y rumesibe este na patgon pot naanjo jaresibeyo; ya y rumesibeyo, jaresibe y tumagoyo; sa jaye y mas diquique guiya jamyo, ayo dangculo.
					</seg>
					<seg id="b.LUK.9.49" type="verse">
						N	9	49		46670	¶ Ya manope si Juan ya ilegña: Maestro inlie uno na manyuyute juyong y manganite pot y naanmo; ya inchema sa ti jadadalalagjit.
					</seg>
					<seg id="b.LUK.9.50" type="verse">
						Ya ilegña si Jesus ni sija; chamiyo chumochoma, sa ayo ni ti contra jamyo, guiya para jamyo.
					</seg>
					<seg id="b.LUK.9.51" type="verse">
						N	9	51		46690	¶ Ya susede, anae mato y jaane nae jijot para umaresibe gui sanjilo; janameton y mataña para ujanao para Jerusalem,
					</seg>
					<seg id="b.LUK.9.52" type="verse">
						Ya manago tentago sija na ufanmofona gui menaña; ya majanao manjalom gui un songsong Samaritano, para umanalistuye güe güije.
					</seg>
					<seg id="b.LUK.9.53" type="verse">
						Ya ti maresibe güe, sa y mataña meton para ujananao para Jerusalem.
					</seg>
					<seg id="b.LUK.9.54" type="verse">
						Ya anae malie este ni disipuluña, si Santiago, yan si Juan, ilegñija: Señot, malago jao ya utafanmanago ya utunog guafe guinin y langet, ya ufanlinachae?
					</seg>
					<seg id="b.LUK.9.55" type="verse">
						Ayonae jabira güe ya manlinalatde.
					</seg>
					<seg id="b.LUK.9.56" type="verse">
						Ya manjanao para y otro songsong.
					</seg>
					<seg id="b.LUK.9.57" type="verse">
						N	9	57		46750	¶ Ya anae manjajanao sija, un taotao ilegña nu güiya gui chalan: Señot, bae judalalagjao manoja y unjanao guato.
					</seg>
					<seg id="b.LUK.9.58" type="verse">
						Ya ilegña si Jesus nu güiya: Y sora sija mangaeliyang, ya y pajaro sija gui langet mangaechenchon; lao y Lajin taotao taya sangaña ni anae para upolo y iluña.
					</seg>
					<seg id="b.LUK.9.59" type="verse">
						Ya ilegña ni otro: Dalalagyo. Ya güiya ilegña; Señot, sottayo naya ya finenana jujanao ya jujafot si tatamo.
					</seg>
					<seg id="b.LUK.9.60" type="verse">
						Lao ilegña nu güiya: Polo y manmatae ya ufanajafot y manmataeñija; lao jago janao ya unpredica y raenon Yuus.
					</seg>
					<seg id="b.LUK.9.61" type="verse">
						Ya ilegña locue otro; judalalagja jao Señot; lao sottayo naya ya judespideyo ni y mangaegue guiya jame.
					</seg>
					<seg id="b.LUK.9.62" type="verse">
						Ya ilegña si Jesus: Ni uno ni pumopolo y canae gui alado ya uatan tateña ni y digno para y raenon Yuus.
					</seg>
				</div>
				<div id="b.LUK.10" type="chapter">
					<seg id="b.LUK.10.1" type="verse">
						ANAE munjayan este sija na güinaja, jaayig y Señot otro setenta, ya jatago dos en dos gui menaña para todo y siuda yan ayo na lugat anae para ufato güe.
					</seg>
					<seg id="b.LUK.10.2" type="verse">
						Ya ilegña nu sija: Y cosecha megae, lao y manmachochocho didide; enaomina gagao y Señot y cosecha, ya ufanago ni manmachochocho para y cosechaña.
					</seg>
					<seg id="b.LUK.10.3" type="verse">
						Fanjanao gui chalanmiyo; estagüe na jutago jamyo taegüije quinilo gui entalo y lobo sija.
					</seg>
					<seg id="b.LUK.10.4" type="verse">
						Chamiyo fanmañuñule botsa ni maleta, ni sapatos: ni jaye insaluda gui jinanaonmiyo.
					</seg>
					<seg id="b.LUK.10.5" type="verse">
						Masqueseaja mano na guma nae manjalom jamyo, finenana in alog: Pas para este na guma.
					</seg>
					<seg id="b.LUK.10.6" type="verse">
						Yaguin guaja güije patgon y pas, y pasmiyo usaga guiya güiya; yaguin taya, utalo guato guiya jamyo.
					</seg>
					<seg id="b.LUK.10.7" type="verse">
						Fañaga güije na guma, fañocho yan infanguimen todo y manmanaenmiyo; sa y machochoeho ufanmerese nu y apasña. Chamiyo fanjajanao guma pot guma.
					</seg>
					<seg id="b.LUK.10.8" type="verse">
						Ya masquesea mano na siuda nae manjalom jamyo, ya manmaresibe jamyo, cano jafa y manmasajyane jamyo.
					</seg>
					<seg id="b.LUK.10.9" type="verse">
						Ya nafanjomlo y manmalango ni guaja güije, ya inalog nu sija: y raenon Yuus esta mato guiya jamyo.
					</seg>
					<seg id="b.LUK.10.10" type="verse">
						Lao masqueseaja mano na suida nae manjalom jamyo, ya ti manmaresibe jamyo, fanjanao gui cayeñija, ya inalog:
					</seg>
					<seg id="b.LUK.10.11" type="verse">
						Asta y petbos ni jachetune y adengmame güine gui siudanmiyo, insacude contra jamyo; lao tingo este na y raenon Yuus mato jijot guiya jamyo.
					</seg>
					<seg id="b.LUK.10.12" type="verse">
						Ya jusangane jamyo: mas sungunon Sodoma güije na jaane qui ayo na siuda.
					</seg>
					<seg id="b.LUK.10.13" type="verse">
						Ay! ay! jao Corasin: ay! ay! jao Betsaida! sa yaguin guiya Tiro yan Sidon nae manmafatinas este sija na mannamanman y manmafatinas guiya jamyo, jagas sen amco manmañotsot, infanmatachong gui silisio yan y apo.
					</seg>
					<seg id="b.LUK.10.14" type="verse">
						Enaomina mas sungunon Tiro yan Sidon qui para jamyo gui jaanin y sentensia.
					</seg>
					<seg id="b.LUK.10.15" type="verse">
						Ya jago Capernaum, unacajulo jao asta y langet? umachule papa asta sasalaguan.
					</seg>
					<seg id="b.LUK.10.16" type="verse">
						Y jumungog jamyo, jajungogyo; ya y dumesecha jamyo, jadesechayo; ya y dumesechayo, jadesecha y tumagoyo.
					</seg>
					<seg id="b.LUK.10.17" type="verse">
						N	10	17		46970	¶ Ya manalo guato y setenta yan y minagofñija, ya ilegñija: Señot, asta y manganite insujejeta pot y naanmo.
					</seg>
					<seg id="b.LUK.10.18" type="verse">
						Ya ilegña nu sija: Julie si Satanas taegüije y lamlam ni y pedong guinin y langet.
					</seg>
					<seg id="b.LUK.10.19" type="verse">
						Estagüe, na junae jamyo ninasiña para ingacha y culebla, yan y alacran, yan y jilo todo y ninasiñan y enemigo, ya taya siña munafanlamen jamyo.
					</seg>
					<seg id="b.LUK.10.20" type="verse">
						Lao chamiyo ninafanmamagof pot este, pot y espiritu sija ni insujejeta; lao fanmagof jamyo pot y naanmiyo ni esta matugue gui langet.
					</seg>
					<seg id="b.LUK.10.21" type="verse">
						N	10	21		47010	¶ Ya ayoja na ora magof si Jesus gui Espiritu Santo ya ilegña: Junae jao grasia, O Tata, Señot y langet yan y tano, sa unana este sija na güinaja gui manmejnalom yan manmanungo, ya unfanue gui mandiquique; junggan Tata, sa taegüine nae senmagof gui menamo.
					</seg>
					<seg id="b.LUK.10.22" type="verse">
						Todo y güinaja sija jagasja jaentregayo y Tatajo; ya taya tumungo jaye y Lajiña, na y Tataja; ya jaye y Tata, na y Lajiñaja, yan ayo y minalago y lajiña ufinanue.
					</seg>
					<seg id="b.LUK.10.23" type="verse">
						Ya jabiragüe guato gui disipulo sija, ya ilegña: Mandichoso y atadog ni manmanlie nu estesija ni y liniinmiyo:
					</seg>
					<seg id="b.LUK.10.24" type="verse">
						Sa jusangane jamyo, na megae na profeta yan ray sija, dumesesea na ulie nu estesija ni y liniinmiyo, ya ti malie; yan ujajungog nu estesija ni y jiningogmiyo ya ti jajungog.
					</seg>
					<seg id="b.LUK.10.25" type="verse">
						N	10	25		47050	¶ Ya, estagüe, un magas y lay na tumojgue julo ya tinietientagüe, ya ilegña: Maestro, jafa jufatinas para juereda y taejinecog na linâlâ?
					</seg>
					<seg id="b.LUK.10.26" type="verse">
						Ya ilegña nu güiya: Jafa matugue gui tinago? jafa untataetae?
					</seg>
					<seg id="b.LUK.10.27" type="verse">
						Ya güiya manope, ilegña: Guaeya y Señot Yuosmo contodo gui corasonmo, yan contodo y antimo, yan contodo y minetgotmo, yan contodo y tiningomo; yan y tiguangmo taegüije iya jago namaesa.
					</seg>
					<seg id="b.LUK.10.28" type="verse">
						Ya ilegña nu güiya: Mauleg inepemo: fatinas este, ya unlâlâ.
					</seg>
					<seg id="b.LUK.10.29" type="verse">
						Lao güiya, malago na unatunas maesa güe, ilegña as Jesus: Ya jaye tiguangjo?
					</seg>
					<seg id="b.LUK.10.30" type="verse">
						Ya inepe as Jesus ya ilegña: Un taotao tumunog guinin Jerusalem asta Jerico, ya podong gui entalo y manaque; y machule y magaguña ya manachetnudan güe, ya manjanao ya mapolo cana matae.
					</seg>
					<seg id="b.LUK.10.31" type="verse">
						Ya susede na un pale tumunog güijeja na chalan; ya anae jalie malofanja gui otro banda.
					</seg>
					<seg id="b.LUK.10.32" type="verse">
						Taegüijeja locue un Lebita, anae mato jijot güije na lugat, ya jaatanja, ya malofanja gui otro banda.
					</seg>
					<seg id="b.LUK.10.33" type="verse">
						Ya un Samaritano, anae jumajanao güije na chalan, mato lugat nae gaegue güe, ya anae jalie, ninamaase,
					</seg>
					<seg id="b.LUK.10.34" type="verse">
						Ya mato guato guiya güiya jabee y chetnot sija ya janaye laña yan bino; ya janamaudae gui gaña gâgâ, ya jacone asta y guima publico ya jaadaje.
					</seg>
					<seg id="b.LUK.10.35" type="verse">
						Ya y inagpaña güije 
						<i>
							anae para ujanao
						</i>
						 jachule dos denarion salape ya janae y magas y guima, ya ilegña nu güiya: Guesadaje güe; ya todo y palo na gastomo despues, yaguin tumaloyo mague, juapase jao.
					</seg>
					<seg id="b.LUK.10.36" type="verse">
						Ya jaye y tiguang entre y tres, pot ayo y pedong gui entalo y manaque?
					</seg>
					<seg id="b.LUK.10.37" type="verse">
						Ya güiya ilegña: Ayo y maase nu güiya. Ayonae ilegña Janao ya unfatinas locue taegüije.
					</seg>
					<seg id="b.LUK.10.38" type="verse">
						N	10	38		47180	¶ Ya anae jumajanao, jumalom gui un songsong; ya un palaoan na y naanña si Marta rinesibegüe gui guimaña.
					</seg>
					<seg id="b.LUK.10.39" type="verse">
						Ya guaja uno cheluña palaoan na y naanña si Maria, na locue matatachongja gui adeng Jesus, ya jaecungogja y sinanganña.
					</seg>
					<seg id="b.LUK.10.40" type="verse">
						Lao si Marta esta inestotba pot megae sinetbeña, ya mato guiya güiya, ya ilegña: Señot, ada ti unlie y chelujo na upaloyo ya jufañeñetbeja na maesa? Tago ya uayudayo.
					</seg>
					<seg id="b.LUK.10.41" type="verse">
						Ya inepe as Jesus ilegña nu güiya: Marta, Marta, esta jago inestotba ya guesmanadaje jao, pot megae na güinaja:
					</seg>
					<seg id="b.LUK.10.42" type="verse">
						Lao unoja manesesita; ya si Maria jaayig ayo mauleg na patte ni ti umachule guiya güiya.
					</seg>
				</div>
				<div id="b.LUK.11" type="chapter">
					<seg id="b.LUK.11.1" type="verse">
						YA susede anae mananaetae güe gui un lugat, ya magpo, uno gui disipuluña ilegña nu güiya: Señot, fanagüejam manmanaetae, taegüije locue as Juan ni jafanagüe y disipuluña!
					</seg>
					<seg id="b.LUK.11.2" type="verse">
						Ya ilegña na sija: Yaguin manmanaetae jamyo alog: Tata, Umatuna y naanmo. Umamaela y raenomo,
					</seg>
					<seg id="b.LUK.11.3" type="verse">
						Naejam pago cada jaane ni y nengcanomame.
					</seg>
					<seg id="b.LUK.11.4" type="verse">
						Ya unasiijam ni isaomame; sa jame locue inasisie todo ayo y dumidibe jam. Ya chamojam pumopolo gui tentasion.
					</seg>
					<seg id="b.LUK.11.5" type="verse">
						N	11	5		47270	¶ Ya ilegña nu sija: Jaye guiya jamyo y gaeamigo uno, ya ufinatoigüe gui tatalopuenge, ya ualog nu güiya: Amigo naayaoyo tres pan;
					</seg>
					<seg id="b.LUK.11.6" type="verse">
						Sa un amigojo mato guiya guajo guinin bumiaje, ya taya ni jafa para juplantaye gui menaña;
					</seg>
					<seg id="b.LUK.11.7" type="verse">
						Ya ayo y gaegue gui sumanjalom ufanope, ya ualog: Chamo umatbororotayo; sa esta majuchom y petta, ya estagüejam gui cama yan y famaguonjo; ti siñayo cajulo ya junae jao.
					</seg>
					<seg id="b.LUK.11.8" type="verse">
						Ya jusangane jamyo: Achogja ti ucajulo ya uninae pot y amiguña: lao pot y magagaoña, ucajulo ya unae jaftaemano y janesesita.
					</seg>
					<seg id="b.LUK.11.9" type="verse">
						Ya jusangane jamyo: Gagao, ya infanmanae; aligao ya inseda; yajo, ya infanmababaye.
					</seg>
					<seg id="b.LUK.11.10" type="verse">
						Sa jayeja y mangagao uresibe; ya y manaligao usoda; ya y manayajo, umababaye.
					</seg>
					<seg id="b.LUK.11.11" type="verse">
						Pat jaye guiya jamyo na tata, yan uguinagao ni y lajiña un pan, ya unnae un acho? pat un güijan ya enbes di güijan unnae culebla?
					</seg>
					<seg id="b.LUK.11.12" type="verse">
						Pat yan guinagao un chada, ada unnae un alacran?
					</seg>
					<seg id="b.LUK.11.13" type="verse">
						Pues ombre jamyo, ni y manaelaye, intingo numae mauleg na ninae y famaguonmiyo, cuanto mas y Tatanmiyo gui langet unae ni y Espiritu Santo todo ayo y gumagao güe?
					</seg>
					<seg id="b.LUK.11.14" type="verse">
						N	11	14		47360	¶ Ya jayute juyong un anite na udo. Ya susede anae jumuyong este y anite, y ido cumuentos, ya y linajyan taotao sija ninafanmanman.
					</seg>
					<seg id="b.LUK.11.15" type="verse">
						Ya palo guiya sija ilegñija: Pot si Beetsebub, ni magas y manganite, na jayuyuteja juyong y manganite sija.
					</seg>
					<seg id="b.LUK.11.16" type="verse">
						Lao y pumalo matietientagüe, magagagao un señat gui langet.
					</seg>
					<seg id="b.LUK.11.17" type="verse">
						Lao güiya jatungo y jinason ayo sija ya ilegña nu sija: Todo y raeno umadibide contra güiyaja, uyulang; ya y guima umadibide contra guma, upodong.
					</seg>
					<seg id="b.LUK.11.18" type="verse">
						Yaguin si Satanas locue madibide contra güiya namaesa, jaftaemano y raenoña sumaga? Sa ilegmiyo na juyuyute juyong y manganite pot si Beetsebub.
					</seg>
					<seg id="b.LUK.11.19" type="verse">
						Lao yaguin junajujuyong y manganite pot si Beetsebub, pot jaye y famaguonmiyo ufanyinite sija juyong? Enaomina sija ufanjues para jamyo.
					</seg>
					<seg id="b.LUK.11.20" type="verse">
						Lao yaguin pot y calulot Yuus nae, juyuyute juyong y manganite, magajet na y raenon Yuus mato guiya jamyo.
					</seg>
					<seg id="b.LUK.11.21" type="verse">
						Yaguin un taotao ni matatnga, ya jafamauleg y atmasña, ya japulan y guimaña: todo güinajaña, manseguro.
					</seg>
					<seg id="b.LUK.11.22" type="verse">
						Lao anae mato otro na matatngaña qui güiya ya inañao, inamot ni atmasña anae jaangoco güe ya jafacae y güinajaña.
					</seg>
					<seg id="b.LUK.11.23" type="verse">
						Ayo y ti jumujame, contra guajo yuje; ya ayo y ti rumecocoge guiya guajo machalapon.
					</seg>
					<seg id="b.LUK.11.24" type="verse">
						Ya y espiritun áplacha, anae jumuyong gui taotao, jumajanao gui anglo na lugat, manaliligao dinescansa; ya anae ti mañoda, ilegña: Bae talo guato gui guimajo anae jumanaoyo.
					</seg>
					<seg id="b.LUK.11.25" type="verse">
						Ya anae mato, jasoda mabale yan maadotna.
					</seg>
					<seg id="b.LUK.11.26" type="verse">
						Ya jumanao ya mangone yan güiya otro siete espiritu mas manaelayeña qui güiya, ya jumalom ya sumaga güije: ya taelayeña y uttimoña ayo na taotao qui y finena.
					</seg>
					<seg id="b.LUK.11.27" type="verse">
						N	11	27		47490	¶ Ya susede anae jasangan estesija, un palaoan gui linajyan taotao, umagang ilegña nu güiya: Dichoso ayo na tuyan y chumuchulejao, yan ayo na pecho y anae sumususo jao.
					</seg>
					<seg id="b.LUK.11.28" type="verse">
						Lao güiya ilegña: junggan, lao dichosuña ayo y jumungog y sinangan Yuus, ya jaadaje.
					</seg>
					<seg id="b.LUK.11.29" type="verse">
						N	11	29		47510	¶ Ya anae manetnon y linajyan taotao guiya güiya, jatutujon sumangan: Este na generasion manaelaye: manmanaliligao señat; lao ti ufanmannae nu señat mas na ayoja y señat Jonas.
					</seg>
					<seg id="b.LUK.11.30" type="verse">
						Sa taegüije si Jonas y señat para y taotao Ninibe taegüijeja locue y Lajin taotao para güine na generasion.
					</seg>
					<seg id="b.LUK.11.31" type="verse">
						Y raenan sanjaya cumajulo gui jaanin juisio yan y taotao este na generasion ya manquinendena; sa mato guinin y uttimon y tano para uecungog y minalate Salomon; ya estagüeja uno dangculoña qui si Salomon gaegue guine na lugat.
					</seg>
					<seg id="b.LUK.11.32" type="verse">
						Y taotao sija guiya Ninibe, ufangajulo gui jaanin juisio yan este na generasion ya manquinendena; sa manmañotsot pot y prenedican Jonas; ya estagüe uno mas dangculoña qui si Jonas gaegue güine na lugat.
					</seg>
					<seg id="b.LUK.11.33" type="verse">
						N	11	33		47550	¶ Taya ni un taotao munaaatog gui bedega y candet ni esta masonggue, ni upolo gui papa ganta, sino y candelero para todo y manjajalom ujalie y manana.
					</seg>
					<seg id="b.LUK.11.34" type="verse">
						Y candet y taotao, y atadog; yaguin y atadogmo sensiyo todo y tataotaomo maninina; lao yaguin taelaye, y tataotaomo locue bula jomjom.
					</seg>
					<seg id="b.LUK.11.35" type="verse">
						Atan pues sa y manana ni y gaegue guiya jago, munga jomjom.
					</seg>
					<seg id="b.LUK.11.36" type="verse">
						Enao mina yaguin todo y tataotaomo bula manana, ni mano na lugat nae guaja jomjom, cabales na ubula manana, taegüije y yanguin malag ininaña y candet ya inina jao.
					</seg>
					<seg id="b.LUK.11.37" type="verse">
						N	11	37		47590	¶ Ya mientras cumuecuentos, un Fariseo siniplicagüe na usija chumocho, ya jumalom ya matachong gui lamasa.
					</seg>
					<seg id="b.LUK.11.38" type="verse">
						Lao y Fariseo ninamanman anae jalie este, pot y ti jafagase güe finena antes di uchocho.
					</seg>
					<seg id="b.LUK.11.39" type="verse">
						Ya y Señot ilegña nu güiya: Pago jamyo ni Fariseo, y sumanjiyongja gui copa yan plato innagagasgas, lao y sumanjalommiyo bula inamot an tinaelaye.
					</seg>
					<seg id="b.LUK.11.40" type="verse">
						Manaejinaso jamyo, ada ayo y fumatinas gui sumanjiyong, ti güiya locue y fumatinas gui sumanjalom?
					</seg>
					<seg id="b.LUK.11.41" type="verse">
						Lao todo y guajanmiyo naenñaejon limosña; ya estagüe na todo ufangasgas para jamyo.
					</seg>
					<seg id="b.LUK.11.42" type="verse">
						N	11	42		47640	¶ Lao ay, ay jamyo Fariseo! ni infanmannae diesmos nu y yetba buena yan laruda yan todo golae; ya innafapos y tininas yan y güinaeyan Yuus. Estesija nesesita infatinas, sin pelo y pumalo.
					</seg>
					<seg id="b.LUK.11.43" type="verse">
						Ay, ay jamyo Fariseo! sa ingüaeya etmas manaquilo na tachong gui sinagoga, yan y sinaluda sija gui metcado.
					</seg>
					<seg id="b.LUK.11.44" type="verse">
						Ay ay jamyo! sa calang jamyo naftan ni ti malilie; ya y taotao sija manmalolofanja gui sumanjilo ya ti matungo.
					</seg>
					<seg id="b.LUK.11.45" type="verse">
						N	11	45		47670	¶ Ya manope un magas y lay, ilegña nu güiya: Maestro, yaguin unsangan estesija unlatdejam locue.
					</seg>
					<seg id="b.LUK.11.46" type="verse">
						Lao güiya ilegña: Ay ay jamyo locue y manmagas y lay! sa innafanmangangatga y taotao sija ni ayo na catga y macat para uchule, ya ni un calolotmiyo innainete para inayuda.
					</seg>
					<seg id="b.LUK.11.47" type="verse">
						Ay, ay jamyo! sa infatinas y naftan, y profeta sija, ya y tatanmiyo pumuno.
					</seg>
					<seg id="b.LUK.11.48" type="verse">
						Taegüine mantestigo jamyo, ya inconsienteja y checho y tatanmiyo; sa sija magajet pumuno, ya jamyo fumatinas y naftanñija.
					</seg>
					<seg id="b.LUK.11.49" type="verse">
						Enaomina ilegña y minalate Yuus: Bae managoyo profeta yan apostoles para sija; ya megae guiya sija inpino yan inpetsigue:
					</seg>
					<seg id="b.LUK.11.50" type="verse">
						Sa guinin este na generasion manesesita machule y jâgâ todo y profeta, ni manmachuda desde y tutujon y tano;
					</seg>
					<seg id="b.LUK.11.51" type="verse">
						Desde jâgâ Abel, asta y jâgâ Sacharias, ni y matae gui entalo y attat yan y templo; magajet, jusangane jamyo na umanesesita machule guinin este na generasion.
					</seg>
					<seg id="b.LUK.11.52" type="verse">
						Ay ay jamyo y manmagas y lay! sa innajanao y yaben tiningo; ya ti infanjalom jamyo yan y mangequejalom inchechema.
					</seg>
					<seg id="b.LUK.11.53" type="verse">
						N	11	53		47750	¶ Ya anae jumuyong güije, y escribas yan y Fariseos sija, matutujon ma afuefuetsas ya macacase para usigue cumuentos megae;
					</seg>
					<seg id="b.LUK.11.54" type="verse">
						Maespipia, para umaquechule jafa guinin y pachotña.
					</seg>
				</div>
				<div id="b.LUK.12" type="chapter">
					<seg id="b.LUK.12.1" type="verse">
						YA ayo na tiempo, anae mandaña megae na mit na linajyan taotao, asta managacha uno yan otro; ya jatutujon sumangane y disipuluña sija finenana: Adaje jamyo ni y libaduran y Fariseo sija ni y hipocresia.
					</seg>
					<seg id="b.LUK.12.2" type="verse">
						Sa taya na matatampe na ti umababa; pat mananana, na ti umatungo.
					</seg>
					<seg id="b.LUK.12.3" type="verse">
						Enaomina jafa guinin sinanganmiyo gui jemjom, umajungog gui manana; ya jafa y incuentuse gui talanga gui jalom aposento, umaagangnaejon gui jilo guma.
					</seg>
					<seg id="b.LUK.12.4" type="verse">
						Ya jusangane jamyo ni y amigujo sija: Chamiyo fanmaaañao ni ayo sija y pumuno y tataotao, sa an munjayan ayo, taya jafa siña ujafatinas.
					</seg>
					<seg id="b.LUK.12.5" type="verse">
						Lao jusangane jamyo jaye inmaañagüe: Fanmaañao jamyo ni ayo y yanguin munjayan japuno, guaja ninasiñaña na uyute asta sasalaguan: Junggan, jusangañe jamyo: Fanmaañao jamyo nu güiya.
					</seg>
					<seg id="b.LUK.12.6" type="verse">
						Ada ti mabende sinco na pajaro, pot dos na octabo? ya ni uno guiya sija mamalefañaejon gui menan Yuus?
					</seg>
					<seg id="b.LUK.12.7" type="verse">
						Lao asta y gaponulonmiyo esta manmatufong. Chamiyo fanmaaañao: sa manbaliña jamyo qui y megae pajaro.
					</seg>
					<seg id="b.LUK.12.8" type="verse">
						N	12	8		47840	¶ Ya jusangane jamyo: Jayeja y comonfesatñaejonyo gui menan y taotao sija; uquinenfesatñaejon locue ni y Lajin taotao gui menan y angjet Yuus.
					</seg>
					<seg id="b.LUK.12.9" type="verse">
						Lao ayo y pumuneyo gui menan taotao sija, siempre pune güe gui menan y angjet Yuus.
					</seg>
					<seg id="b.LUK.12.10" type="verse">
						Ya jayeja y cumuentos contra y Lajin taotao, umaasie; lao y chumatfino contra Espiritu Santo, ti umaasie.
					</seg>
					<seg id="b.LUK.12.11" type="verse">
						Ya anae manmacone jamyo gui menan y sinagoga sija, yan y manmagas, yan y gaesisiña, chamiyo madadaje jaftaemano yan jafa para inepe, ni jafa para insangan;
					</seg>
					<seg id="b.LUK.12.12" type="verse">
						Sa y Espiritu Santo infanfinanagüe güije na ora jafa para insangan.
					</seg>
					<seg id="b.LUK.12.13" type="verse">
						N	12	13		47890	¶ Ya uno gui linajyan taotao ilegña nu güiya: Maestro, tayo y chelujo ya ufacaeyo ni y erensia.
					</seg>
					<seg id="b.LUK.12.14" type="verse">
						Lao ilegña nu güiya: Taotao, jaye pumoloyo gui jilomo para jues, pat para mamacae?
					</seg>
					<seg id="b.LUK.12.15" type="verse">
						Ya ilegña nu sija: Atan, ya inguesadaje jamyo ni y linagga: sa y linâlâ y taotao, ti guinin y manadan güinaja sija ni y jasagagaye.
					</seg>
					<seg id="b.LUK.12.16" type="verse">
						Ya mansinangane un parabola, ilegña: y fangualuan un taotao na rico, jumujuyong megae na quineco.
					</seg>
					<seg id="b.LUK.12.17" type="verse">
						Ya manjaso gui sumanjalomña, ilegña: Jafa jufatinas, sa taya mano nae jupolo y quinecojo.
					</seg>
					<seg id="b.LUK.12.18" type="verse">
						Ya ilegña: Este bae jufatinas: bae jujala papa y lanchoco, ya jujatsa y mas dangculo; ya ayo nae jupolo todo y maiisso yan y güinajajo.
					</seg>
					<seg id="b.LUK.12.19" type="verse">
						Ya jualog ni y antijo: Ante, megae güinajamo, para megae na sacan; descansa, ya unchocho, yan unguimen, yan unmagof.
					</seg>
					<seg id="b.LUK.12.20" type="verse">
						Lao si Yuus ilegña nu güiya: Taejinaso jao! pago na puenge nesesita umachule y antimo: ya para jaye ayo sija na güinaja ni unnaetnon?
					</seg>
					<seg id="b.LUK.12.21" type="verse">
						Taegüenaoja y manaetnon y güinaja para güiyaja, ya ti urico para si Yuus.
					</seg>
					<seg id="b.LUK.12.22" type="verse">
						N	12	22		47980	¶ Ya ilegña ni y disipoluña sija: Enaomina jusangane jamyo, Chamiyo madadaje pot y linâlânmiyo, jafa para incano; ni y tataotaonmiyo, jafa para innaminagago.
					</seg>
					<seg id="b.LUK.12.23" type="verse">
						Sa y linâlâ mas qui y nengcano, ya y tataotao mas qui y magago.
					</seg>
					<seg id="b.LUK.12.24" type="verse">
						Jaso y aga sija, na ti manmanananom, ni ufanmangoco; ni uguaja sagannengcanoñija ni lancho; ya si Yuus janachocho sija; ya cuanto mas manmauleg jamyo qui y pajaro! 
					</seg>
					<seg id="b.LUK.12.25" type="verse">
						Yan jaye guiya jamyo pot inadaje siña uaumenta un codo y linecaña?
					</seg>
					<seg id="b.LUK.12.26" type="verse">
						Yanguin ti siña inchegüe y mas diquique, para jafa inadadaje y pumalo?
					</seg>
					<seg id="b.LUK.12.27" type="verse">
						Jaso y lirio sija, jaftaemano mandocoñiñija! ti manmachochocho, ni ufanmanjila; ya jusangane jamyo na si Salomon contodo y minalagña, ti minagago parejo yan uno guiya sija.
					</seg>
					<seg id="b.LUK.12.28" type="verse">
						Yanguin si Yuus janafanminagago y chaguan qui fangualuan ni y gaegue pago, ya agupa esta mayute guato gui jetno; ti mas magajet na inninafanminagago jamyo, O jamyo didide na jinenggue?
					</seg>
					<seg id="b.LUK.12.29" type="verse">
						Ya chamiyo umaliligao jafa para incano, ni jafa para inguimen, ni infanbuébuente gui jinasonmiyo.
					</seg>
					<seg id="b.LUK.12.30" type="verse">
						Sa todo este sija na güinaja manmaaliligao ni y nasion sija gui tano: lao y tatanmiyo jatungoja na innesesita estesija na güinaja.
					</seg>
					<seg id="b.LUK.12.31" type="verse">
						Lao aligao finena y raenoña; ya todo este sija na güinaja umanafandaña para jamyo.
					</seg>
					<seg id="b.LUK.12.32" type="verse">
						Chamiyo fanmaaañao, jamyo diquique na manada; sa este minagof y tatanmiyo, na infanninae ni y raeno.
					</seg>
					<seg id="b.LUK.12.33" type="verse">
						Bende y güinajamo, ya unfannae. limosna; fanmamamauleg botsa ni ti ubijo, un güinaja gui langet na ti ufatta, anae ti usineda ni y saque, ni ti upotliya.
					</seg>
					<seg id="b.LUK.12.34" type="verse">
						Sa manoja nae gaegue y güinajamo, ayoja nae gaegue locue y corasonmo.
					</seg>
					<seg id="b.LUK.12.35" type="verse">
						N	12	35		48110	¶ Polo ya esta madudog y senturanmiyo, ya esta masonggue y candet miyo;
					</seg>
					<seg id="b.LUK.12.36" type="verse">
						Ya infanparejo yan ayo na taotao sija y jananangga y señotñija, yanguin tumalo guato guinin y guipot umasagua; sa para yanguin mato ya manyajo, umababaye enseguidas.
					</seg>
					<seg id="b.LUK.12.37" type="verse">
						Mandichoso ayo sija na tentago, yanguin mato y señot, mansineda manbebela; magajet jusangane jamyo, na ududog güe, ya unafanmatachong para ufañocho, ya ufalag y sumanmena ya usetbe sija.
					</seg>
					<seg id="b.LUK.12.38" type="verse">
						Ya yanguin ufato gui segundo na bela ya gui tetsero, ya mansineda sija taegüijeja, mandichoso ayo sija na tentago.
					</seg>
					<seg id="b.LUK.12.39" type="verse">
						Este tingo na yanguin y tata gui guima mojon jatungo jafa na ora nae ufato y saque, upulan ya ti upolo na umayulang y guimaña.
					</seg>
					<seg id="b.LUK.12.40" type="verse">
						Enaomina nafanlisto jamyo locue, sa ufato y Lajin taotao, güije na ora gui anae ti injajaso.
					</seg>
					<seg id="b.LUK.12.41" type="verse">
						N	12	41		48170	¶ Ayonae ilegña si Pedro: Señot, unsangan este na acomparasion para jame, pat para todos?
					</seg>
					<seg id="b.LUK.12.42" type="verse">
						Ya y Señot ilegña: Jaye nae ayo y mauleg yan mejnalom na mayetdomo, ni y ninamagas ni y señotña gui güinajana, para uninanae naña gui tiempoña?
					</seg>
					<seg id="b.LUK.12.43" type="verse">
						Dichoso ayo na tentago y yanguin mato y señotña, sineda na jachochogüe taegüije.
					</seg>
					<seg id="b.LUK.12.44" type="verse">
						Magajet jusangane jamyo; na uninamagas gui jilo y güinajaña, todo.
					</seg>
					<seg id="b.LUK.12.45" type="verse">
						Lao yanguin ayo na tentago y ilegña gui jalom corasonña: Y señotjo caeja mato; ya jatutujon pumanag y famalaoan na tentago, yan y lalaje; ya chumocho, yan gumimen, ya bumolacho;
					</seg>
					<seg id="b.LUK.12.46" type="verse">
						Y señot ayo na tentago, ufato güije na jaane gui anae ti jananangga, yan gui ora anae ti jatungo, ya uninasuja, ya uninafandaña y patteña yan y ti manmanjonggue.
					</seg>
					<seg id="b.LUK.12.47" type="verse">
						Ya ayo na tentago y jatungo y minalago y señotña; ya ti jalisto güe, ni jafatinas jaftaemano y minalagoña, umasaulag megae.
					</seg>
					<seg id="b.LUK.12.48" type="verse">
						Lao ayo y ti jatungo, ya jafatinas digno na umasauleg, lao didide masaulagña. Sa jayeja y megae manaiña, siempre megae uchule, ya jaye y megae catgoña, mas megae magagaoña.
					</seg>
					<seg id="b.LUK.12.49" type="verse">
						N	12	49		48250	¶ Matoyo para juyute y guafe gui jilo tano: ya jafa malagojo yanguin esta todo mañiñila?
					</seg>
					<seg id="b.LUK.12.50" type="verse">
						Lao guaja tagpangeco para jumatagpange; ya jafa chachatsagajayo asta qui umacumple!
					</seg>
					<seg id="b.LUK.12.51" type="verse">
						Injajaso jamyo na matoyo para junae pas y tano? Jusangane jamyo, na aje; lao mas para inaguaguat.
					</seg>
					<seg id="b.LUK.12.52" type="verse">
						Sa desde pago sigue mona, uguaja gui un guma sinco na ti manparejo, y tres contra y dos, ya y dos contra y tres.
					</seg>
					<seg id="b.LUK.12.53" type="verse">
						Y tata uaguaguat contra y lajiña, ya y laje contra y tata; ya y nana contra y jagaña, ya y jaga contra y nana; y suegra contra y yetna, ya y yetna contra y suegraña.
					</seg>
					<seg id="b.LUK.12.54" type="verse">
						N	12	54		48300	¶ Ya ilegña locue ni y taotao sija: Yanguin inlilie y mapagajes na cajulo gui sumanlichan, siempre ilelegmiyo: Mamamaela y ichan; ya magajet.
					</seg>
					<seg id="b.LUK.12.55" type="verse">
						Ya yanguin manguaefe y manglo sanjaya, ilelegmiyo: Uguaja maepe; ya ufato.
					</seg>
					<seg id="b.LUK.12.56" type="verse">
						Manhipocrita jamyo; intingo umegsamina y langet, yan y tano; ya jafa na ti intingo umegsamina y tiempo pago?
					</seg>
					<seg id="b.LUK.12.57" type="verse">
						Ya jafa na ni jamyo ti injisga jafa y tinas?
					</seg>
					<seg id="b.LUK.12.58" type="verse">
						Ya mientras jumanao jao yan y enemigumo para y magas, procura munaquelibre jao gui jinanaomo; na noseaja uninarastra guato gui jues, ya y jues uninentrega gui ofisiat, ya y ofisiat unpinelo gui calaboso.
					</seg>
					<seg id="b.LUK.12.59" type="verse">
						Jusangane jao: Ti unjanao juyong güije, asta qui unapase y uttimo na marabidi.
					</seg>
				</div>
				<div id="b.LUK.13" type="chapter">
					<seg id="b.LUK.13.1" type="verse">
						YA mangaegue güije na tiempo taotao sija, ni masangane güe pot y Galileo sija, ni si Pilatos janadaña y jâgâñija yan y inefresenñija.
					</seg>
					<seg id="b.LUK.13.2" type="verse">
						Ya si Jesus manope ya ilegña nu sija: Jinasonmiyo na este sija na Galileo, mas manisao qui todo Galileo sija na japadese ayo sija?
					</seg>
					<seg id="b.LUK.13.3" type="verse">
						Jusangane jamyo na aje; sa yanguin ti manmañotsot jamyo, manparejoja jamyo manáchamalingo.
					</seg>
					<seg id="b.LUK.13.4" type="verse">
						Pat ayo sija y diesiocho ni y podong y tore gui jiloñija guiya Siloe ya manpinino, jinasonmiyo na mas manisao ayo sija qui todo y taotao ni y mañasaga Jerusalem?
					</seg>
					<seg id="b.LUK.13.5" type="verse">
						Jusangane jamyo na aje; sa yanguin ti manmañotsot jamyo, manparejoja jamyo manáchamalingo.
					</seg>
					<seg id="b.LUK.13.6" type="verse">
						N	13	6		48410	¶ Ya jasangan este na acomparasion: Un taotao guaja y trongcon igos na matanme gui fangualuanña; ya anae mato para uegaga cao guaja tinegchaña, ti mañoda.
					</seg>
					<seg id="b.LUK.13.7" type="verse">
						Ya ilegña ni y lancheruña: Esta guaja tres años ni matoyo güine na trongcon igos, manegagayo tinegcha, ya taya nae mañodayo; utut papa; para jafa na jaocucupa y tano?
					</seg>
					<seg id="b.LUK.13.8" type="verse">
						Ya manope ilelegña nu güiya: Señot, polo pago na año ya juguadog y oriyaña, ya junaye estietcot:
					</seg>
					<seg id="b.LUK.13.9" type="verse">
						Ya yanguin ufanogcha, mauleg; yanguin aje, siempre, unutut.
					</seg>
					<seg id="b.LUK.13.10" type="verse">
						N	13	10		48450	¶ Ya estaba na mamananagüe gui un sinagoga, gui sabado na jaane.
					</seg>
					<seg id="b.LUK.13.11" type="verse">
						Ya estagüe un palaoan, na guaja un espiritun malango guiya güiya esta diesiocho años, ya esta ninaojlo, ya tisiña tumacho.
					</seg>
					<seg id="b.LUK.13.12" type="verse">
						Ya anae linie as Jesus, inagang ya ilegña nu güiya: Palaoan, libre jao gui malangumo.
					</seg>
					<seg id="b.LUK.13.13" type="verse">
						Ya japolo y canaeña gui jiloña; ya enseguidas ninatunas, ya jaalaba si Yuus.
					</seg>
					<seg id="b.LUK.13.14" type="verse">
						Lao y magas sinagoga lalalo sa si Jesus, numanajomlo gui sabado na jaane, ya manope ilegña nu y linajyan taotao sija: Guaja saes na jaane para ufanmachocho y taotao sija: ya este nae mauleg mato para numajomlo; lao ti y sabado na jaane.
					</seg>
					<seg id="b.LUK.13.15" type="verse">
						Ayonae inepe ni y Señot, ya ilegña: Hipocrita jamyo, ada ti siña cada uno guiya jamyo upula y gaña guaca, pat asno gui pesebre, ya ucone ya unaguimen gui sabado na jaane?
					</seg>
					<seg id="b.LUK.13.16" type="verse">
						Ya ti siña este na palaoan, ni y jagan Abraham, ni guinede as Satanas diesiocho años, manalibre gui magodeña, gui sabado na jaane?
					</seg>
					<seg id="b.LUK.13.17" type="verse">
						Ya anae jasangan estesija, todo y enemiguña ninafan mamajlao; ya todo y taotao sija ninafanmagof, pot todo y sennamagof na güinaja ni y machogüe pot güiya.
					</seg>
					<seg id="b.LUK.13.18" type="verse">
						N	13	18		48530	¶ Pot enao ilegña: Jafa parejuña y raenon Yuus? yan jafa nae juacompara?
					</seg>
					<seg id="b.LUK.13.19" type="verse">
						Parejo yan y granon y semiyan mustasa, ni y jachule y taotao, ya jatanme gui jalom jardinña; ya docó, ya jumuyong trongcon jayo; ya esta y pajaro sija gui langet mañaga gui ramasña.
					</seg>
					<seg id="b.LUK.13.20" type="verse">
						Ya ilegña talo: Jafa nae juacompara y raenon Yuus.
					</seg>
					<seg id="b.LUK.13.21" type="verse">
						Parejo yan y libadura, ni jachule un palaoan, ya janaatog gui tres medidan arina, asta qui todo manespongja.
					</seg>
					<seg id="b.LUK.13.22" type="verse">
						N	13	22		48570	¶ Ya jumajanao gin chalaña, malag y siuda sija, yan y sengsong mamananagüe, ya jumajananao para Jerusalem.
					</seg>
					<seg id="b.LUK.13.23" type="verse">
						Ya ilegña uno nu güiya: Señot, didide manmasatba? si Jesus ilegña nu sija,
					</seg>
					<seg id="b.LUK.13.24" type="verse">
						Guefprocura mangejalom gui maiot na potta; sa jusangane jamyo na megae prumocucura mangejalom, lao ti mansiña.
					</seg>
					<seg id="b.LUK.13.25" type="verse">
						Yanguin y magas y guima jayasja cajulo ya jajuchom y petta, ya intitujon jamyo manmanojgue gui sumanjiyong ya inyajo y petta, ya ilegmi miyo: Señot, babayejam: ya ufanope ya ualog nu jamyo: Ti jutungo manguinemano jamyo:
					</seg>
					<seg id="b.LUK.13.26" type="verse">
						Ya intitujon umalog: Guinin mañochojam yan manguimenjam gui menamo, yan mamanagüe jam gui cayenmame.
					</seg>
					<seg id="b.LUK.13.27" type="verse">
						Lao güiya ualog: Jusangane jamyo, na ti jutungo manguinemano jamyo: fañuja guiya guajo, todos jamyo ni y chumogüe y tinaelaye.
					</seg>
					<seg id="b.LUK.13.28" type="verse">
						Ya ayonae uguaja cumasao, yan chegcheg nifen, yanguin inlie si Abraham, yan si Ysaac, yan si Jacob, yan todo y profeta sija, gui raenon Yuus; ya jamyo infanmachoneg juyong.
					</seg>
					<seg id="b.LUK.13.29" type="verse">
						Ya ufanmato manguinen y sancatan yan y sanlichan, yan y sanlago yan y sanjaya; ya ufanmatachong gui raenon Yuus.
					</seg>
					<seg id="b.LUK.13.30" type="verse">
						Ya estagüe na guaja manuttimo ya ufanfinenana, y guaja manfinenana ya ufanuttimo.
					</seg>
					<seg id="b.LUK.13.31" type="verse">
						N	13	31		48660	¶ Ya ayo na ora, manmato Fariseo sija ya ilegñija nu güiya: Janao ya unsuja güine; sa malago si Herodes na unpinino.
					</seg>
					<seg id="b.LUK.13.32" type="verse">
						Ya ilegña nu sija: Janao, sangane ayo na sora, na estagüe, na juyute juyong y anite sija, yan manaamteyo pago na jaane yan agupa, ya y mina tres na jaane ufonjayanyo.
					</seg>
					<seg id="b.LUK.13.33" type="verse">
						Lao nesesita jufamocat pago yan agupa yan y inagpaña, sa ti siña na ufalingo y profeta gui Jerusalem.
					</seg>
					<seg id="b.LUK.13.34" type="verse">
						O Jerusalem! Jerusalem! ni y unpuno y profeta sija, yan unfagas ni acho ayo sija y manmatago para güiya! cuanto biaje malagoyo na junafandaña y famaguonmo, taegüije y ponidera janafandaña y poyitasña gui papa papaña, ya timalago jamyo!
					</seg>
					<seg id="b.LUK.13.35" type="verse">
						Estagüe na manmapoluye jamyo ni y guimanmiyo taetaotao; ya jusangane jamyo: Ti inliiyo, asta qui mato ayo na tiempo anae inalog: Dichoso ayo y mamamaela ni y naan y Señot.
					</seg>
				</div>
				<div id="b.LUK.14" type="chapter">
					<seg id="b.LUK.14.1" type="verse">
						YA susede na anae jumalom gui guima un magas Fariseo, para uchocho pan, gui sabado na jaane, ya sija maespipiaja.
					</seg>
					<seg id="b.LUK.14.2" type="verse">
						Ya, estagüe, un taotao gaegue gui menaña na malango binaya.
					</seg>
					<seg id="b.LUK.14.3" type="verse">
						Ya manope si Jesus, ya jacuentuse manmagas y lay, yan y Fariseo sija, ilegña: Tunas numajomlo gui sabado na jaane pat aje?
					</seg>
					<seg id="b.LUK.14.4" type="verse">
						Ya sija manmamatquiquiloja. Ayonae jacone güe, ya janajomlo, ya jasotta na ujanao.
					</seg>
					<seg id="b.LUK.14.5" type="verse">
						Ya jaope sija ilegña: Jaye guiya jamyo, yanguin guaja gaña asno pat guaca, podong gui jalom tupo, ada ti enseguidas ujatsa gui sabado na jaane?
					</seg>
					<seg id="b.LUK.14.6" type="verse">
						Ya ti siña talo manmanope ni estesija.
					</seg>
					<seg id="b.LUK.14.7" type="verse">
						N	14	7		48770	¶ Ya jasangan un acomparasion ni y manmaconbida, anae jaatituye ni y jaayig y mas managquilo na tachong gui lamasa; ya ilegña nu sija:
					</seg>
					<seg id="b.LUK.14.8" type="verse">
						Yanguin quinenbida jao ni un taotao para y guipot, chamo fatatachong gui mas tagquilo na tachong; sa ufato otro na mas onrao qui jago, ni y quinenbidaña locue;
					</seg>
					<seg id="b.LUK.14.9" type="verse">
						Ya ufato y cumonbida jao ya ualog nu jago: Nae este lugat y este taotao; ya ayonae untutujon mumamajlao yanguin sumaga jao gui mas uttimo na lugat.
					</seg>
					<seg id="b.LUK.14.10" type="verse">
						Lao yanguin quinenbida jao, janao ya fatachong gui mas tagpapa na lugat; sa yanguin mato y cumonbida jao, ualog nu jago: Amigo, janao falag iya jululo; ya ayonae unguaja inenra gui menan ayo sija y mangachongmo ni y manmatachong gui lamasa.
					</seg>
					<seg id="b.LUK.14.11" type="verse">
						Sa jayeja y manataquilo maesa güe, unaumitde güe ya y umunaumitde güe, umanataquilo.
					</seg>
					<seg id="b.LUK.14.12" type="verse">
						N	14	12		48820	¶ Ya ilegña nu ayo y guinin cumonbida güe: Yanguin mamatinas jao nataloane pat sena, chamo umagagange y manamigumo sija, ni y mañelumo, ni y manparientesmo, ni y manrico na tiguangmo; sa noseaja unmaconbida locue talo, ya unmaapase.
					</seg>
					<seg id="b.LUK.14.13" type="verse">
						Lao yanguin gumupot jao, agange y mamoble, yan y manmanco yan y mancojo, yan y manbachet;
					</seg>
					<seg id="b.LUK.14.14" type="verse">
						Ya undichoso; sa ti siña maapase jao; lao unmaapase gui quinajulo y manunas.
					</seg>
					<seg id="b.LUK.14.15" type="verse">
						N	14	15		48850	¶ Ya anae jajungog este, uno gui mangachongña ni y manmatachong gui lamasa, ilegña nu güiya: Dichoso ayo y uchocho pan gui raenon Yuus.
					</seg>
					<seg id="b.LUK.14.16" type="verse">
						Lao ilegña nu güiya: un taotao jafatinas un dangculon sena, ya mangonbida megae:
					</seg>
					<seg id="b.LUK.14.17" type="verse">
						Ya jatago y tentagoña gui oran sena, na ualog ni ayo sija y manmaconbida: Nije; sa esta todo listo.
					</seg>
					<seg id="b.LUK.14.18" type="verse">
						Ya jatutujon cada uno umescusa güe. Y fenenana ilegña: Mamajanyo un pidason tano, ya nesesitayo jujanao ya julie; jugagao jao na unescusayo.
					</seg>
					<seg id="b.LUK.14.19" type="verse">
						Ya y otro ilegña: Mamajanyo sinco pares na nobiyo para mancareta, ya bae jujanao ya juchague: jugagao jao na unescusayo.
					</seg>
					<seg id="b.LUK.14.20" type="verse">
						Ya y otro ilegña: Umasaguayo, ya enaomina ti siñayo mato.
					</seg>
					<seg id="b.LUK.14.21" type="verse">
						Ya tumalo guato y tentago, ya janatungo y senotña nu este sija. Ayo nae y magas y guima ninagoslalalo, ya ilegña ni y tentagoña: Janao, lasajyao falag y caye sija yan y chalan gui siudad, ya uncone mague y mamoble, yan y mancojo, yan y manbachet, yan y manmanco.
					</seg>
					<seg id="b.LUK.14.22" type="verse">
						Ya ilegña y tentago: Señot, esta mafatinas y tinagomo, ya trabia guaguajaja lugat.
					</seg>
					<seg id="b.LUK.14.23" type="verse">
						Ya y señot ilegña ni y tentagoña: Janao falag y dangculo na chalan yan y lugat ni y guaja ngangao, ya unafuetsas sija, ya ufanjalom para ubula y guimajo.
					</seg>
					<seg id="b.LUK.14.24" type="verse">
						Sa jusangane jamyo, na ni uno güije sija gui guinin manmaconbida, uchague y senajo.
					</seg>
					<seg id="b.LUK.14.25" type="verse">
						N	14	25		48950	¶ Ya mañisija mangaegue yan un dangculon manadan taotao; ya jabira güe, ya ilegña nu sija:
					</seg>
					<seg id="b.LUK.14.26" type="verse">
						Achogja un taotao mato guiya guajo, ya ti jachatlie si tataña, yan si nanaña, yan y asaguaña, yan y famaguonña, yan mañeluña lalaje, yan y mañeluña famalaoan, yan y linâlâña locue, ti siñagüe disipulujo.
					</seg>
					<seg id="b.LUK.14.27" type="verse">
						Ya jayeja y ti cumatga y quiluusña, ya dumalalag yo; ti siñagüe disipulojo.
					</seg>
					<seg id="b.LUK.14.28" type="verse">
						Sa jaye guiya jamyo, ujaso manjatsa un tore, ya ti ufatachong finena ya utufong y para gastoña cao siña uninafunjayan?
					</seg>
					<seg id="b.LUK.14.29" type="verse">
						Sa noseaja yanguin esta japolo y simiento, ya ti siña janafunjayan; todo y lumie jatutujon manmanbotlea nu güiya,
					</seg>
					<seg id="b.LUK.14.30" type="verse">
						Ylegñija: Este na taotao jatutujon manjatsa, ya ti siña janafunjayan.
					</seg>
					<seg id="b.LUK.14.31" type="verse">
						Pat jaye y ray, anae jajanao para uguera contra y otro ray, ti ufatachong finena, ya ufañangane cao siña güe yan y dies mit, utagam y mamamaela yan veinte mit contra güiya?
					</seg>
					<seg id="b.LUK.14.32" type="verse">
						Patseno, mientras chachagoja y otro trabia, janajanao un compañia, ya ufangagao pas.
					</seg>
					<seg id="b.LUK.14.33" type="verse">
						Taegüenaoja locue; masquesea jaye guiya jamyo y ti rumechasa todo y güinajaña; ti siñagüe disipulujo.
					</seg>
					<seg id="b.LUK.14.34" type="verse">
						Y asiga mauleg; lao yanguin malingo y asiga maasenña, jaftaemano manasne?
					</seg>
					<seg id="b.LUK.14.35" type="verse">
						Ti mauleg para y tano, ni para fanyútian basula; masenyuteja ni y taotao. Jaye y gaetalanga para ufanjungog, güiya uecungog.
					</seg>
				</div>
				<div id="b.LUK.15" type="chapter">
					<seg id="b.LUK.15.1" type="verse">
						YA manjijijot guato guiya güiya, todo y publicano, yan y manisao, para umaecungog güe.
					</seg>
					<seg id="b.LUK.15.2" type="verse">
						Ya mangogonggong y Fariseo sija, yan y escriba ilelegñija: Este na taotao, jaresisibeja y manisao, ya mañisijaja mañocho.
					</seg>
					<seg id="b.LUK.15.3" type="verse">
						Ya jasangane sija ni este na acomparasion, ilegña:
					</seg>
					<seg id="b.LUK.15.4" type="verse">
						Jaye na taotao guiya jamyo, y yanguin guaja gaña siento na quinilo, ya ufinalingaeguan ni y uno, ada ti ujanao ya udingo y nobentainuebe gui desierto asta qui jasoda ayo y malingo?
					</seg>
					<seg id="b.LUK.15.5" type="verse">
						Ya anae jasoda, jaapagaye ya jamagogofgüe.
					</seg>
					<seg id="b.LUK.15.6" type="verse">
						Ya anae mato gui guimaña, jaagange todo y manamiguña, yan y tignangña, ya ilelegña nu sija: Nije tafanmagof, sa jagasja jusoda y gajo quinilo ni y guinin malingo.
					</seg>
					<seg id="b.LUK.15.7" type="verse">
						Jusangane jamyo, na taegüenaoja locue uguaja gui langet, minagof yanguin un taotao na isao mañotsot, mas qui y nobentainuebe manunas na taotao ni y ti janesesita manmañotsot.
					</seg>
					<seg id="b.LUK.15.8" type="verse">
						N	15	8		49130	¶ Pat, jaye na palaoan, y yanguin uguaja iyoña dies na pidason salape, ya ufinalingaeguan ni y uno; ada ti usonggue y candet ya ubale y jalom guma, ya uguesaligao asta qui usoda?
					</seg>
					<seg id="b.LUK.15.9" type="verse">
						Ya yanguin esta jasoda, jaagange y manamigaña, yan y tiguangña ya mandaña, ya ilelegña: Nije tafanmagof, sa jagasja jusoda y pidason salape ni y guinin malingo.
					</seg>
					<seg id="b.LUK.15.10" type="verse">
						Taegüenaoja locue jusangane jamyo, na uguaja minagof gui menan y angjet Yuus, pot y un taotao na isao ni y mañotsot.
					</seg>
					<seg id="b.LUK.15.11" type="verse">
						N	15	11		49160	¶ Ya ilegña: Un taotao guaja dos lajiña:
					</seg>
					<seg id="b.LUK.15.12" type="verse">
						Ya y mas patgon, ilegña as tataña: Tata, naeyo ni y patteco gui güinaja ni y para guajo. Ya jafacae para sija ni y güinajaña.
					</seg>
					<seg id="b.LUK.15.13" type="verse">
						Ya ti megae na jaane malofan, anae y mas patgon janafandaña todo, ya mapos asta y chago na tano; ya jagasta todo y güinajaña güije gui guipot yan bisio di gula.
					</seg>
					<seg id="b.LUK.15.14" type="verse">
						Ya anae jagasta todo esta: mato un dangculon ñinalang güije na tano, ya jatutujon taena.
					</seg>
					<seg id="b.LUK.15.15" type="verse">
						Ya jumanao, ya jatituye gui un taotao güije na tano: ya tinago para y fangualuanña, para unachocho babue sija.
					</seg>
					<seg id="b.LUK.15.16" type="verse">
						Ya jatatanga na unabula tiyanña ni y lasas frijoles ni y jacacano y babue sija; ya taya ni un taotao numanaegüe.
					</seg>
					<seg id="b.LUK.15.17" type="verse">
						Ya anae numalo y jinasoña, ilegña: Cuanto na jotnaleron tata, mangaena pan, ya manmañoñobblaja, ya guajo güine jumatae ñalang!
					</seg>
					<seg id="b.LUK.15.18" type="verse">
						Bae jucajulo ya jujanao para as tata, ya jualog nu güiya: Tata, umisaoyo contra y langet, yan contra jago,
					</seg>
					<seg id="b.LUK.15.19" type="verse">
						Ti dignoyo mas na jumafanaan lajimo: naparejoyo yan y jotnalerumo sija.
					</seg>
					<seg id="b.LUK.15.20" type="verse">
						Ya cajulo, ya mapos para as tataña. Lao chagoja trabia, si tataña linie güe, ya ninamaase, ya finalagüe, ya tinegtog, ya chinicogüe.
					</seg>
					<seg id="b.LUK.15.21" type="verse">
						Ya y patgon ilegña as tataña: Tata, umisaoyo contra y langet, yan contra jago; ti dignoyo mas na jumafanaan lajimo.
					</seg>
					<seg id="b.LUK.15.22" type="verse">
						Lao y tata ilegña ni y tentagoña sija: Chule y mas mauleg na magago ya umanaminagago; ya umapolo y aniyu gui calolotña, yan y sapatos gui adengña:
					</seg>
					<seg id="b.LUK.15.23" type="verse">
						Ya umacone mague un tatnero ni y mas yomog, ya umapuno ya tafañocho ya tafanmagof;
					</seg>
					<seg id="b.LUK.15.24" type="verse">
						Sa este y lajijo guinin matae, ya lâlâ talo; guinin malingo, ya masoda. Ya jatutujon sija manmagof.
					</seg>
					<seg id="b.LUK.15.25" type="verse">
						Ya y lajiña ni y mas amco estaba gui fangualuan; ya anae guaguato ya esta jijot gui guima, jajungog y dandan yan y manbabaila:
					</seg>
					<seg id="b.LUK.15.26" type="verse">
						Ya jaagang uno gui tentago sija, ya jafaesen jafa ayo sija.
					</seg>
					<seg id="b.LUK.15.27" type="verse">
						Ya ilegña nu güiya: Y chelumo mato; ya si tatamo japuno y tatnero ni y mas yomog, sa jaresibe gae seguro yan sano.
					</seg>
					<seg id="b.LUK.15.28" type="verse">
						Ya ninagoslalalo, ya ti malago jumalom: ayonae jumuyong si tataña, ya siniplica na ujalom.
					</seg>
					<seg id="b.LUK.15.29" type="verse">
						Ya manope ilegña as tataña: Estagüe, megae na año nae jusesetbe jao, ya taya nae ti jaosgue jafa na tinagomo: lao taya nae unnaeyo un patgon chiba para infanmagof yan y manamigujo sija:
					</seg>
					<seg id="b.LUK.15.30" type="verse">
						Lao anae mato este na lajimo ni y jalachae todo y güinajamo gui manputa sija; unpunueja ni y mas yomog na tatnero.
					</seg>
					<seg id="b.LUK.15.31" type="verse">
						Ya ilegña nu güiya: Lajijo, siempre jumijitaja; ya todo y güinajajo iyomo.
					</seg>
					<seg id="b.LUK.15.32" type="verse">
						Lao mauleg para utafanmagof ya utafanalegria: sa este y chelumo guinin matae, ya lâlâ talo; yan guinin malingo, ya esta masoda.
					</seg>
				</div>
				<div id="b.LUK.16" type="chapter">
					<seg id="b.LUK.16.1" type="verse">
						YA ilegña locue ni y disipuluña sija: Guaja un taotao na rico, ya guaja mayetdomuña; ya este mafaaela guiya güiya na jagasta y güinajaña.
					</seg>
					<seg id="b.LUK.16.2" type="verse">
						Ya janamaagange, ya ilegña nu güiya: Jafa este y jujujungog guiya jago? Fannae cuenta pot y mayetdomumo, sa ti siña jao mumayetdomo mas.
					</seg>
					<seg id="b.LUK.16.3" type="verse">
						Ayonae y mayetdomo, ilegña gui sumanjalomña: Jafa jufatinas? sa y señotjo unajanaoyo gui mayetdomujo: Taya minetgotto para ufanguadog; mamajlaojo umogagao.
					</seg>
					<seg id="b.LUK.16.4" type="verse">
						Jutungo esta jafa jufatinas, para yanguin manajanaoyo gui mayetdomujo, jumaresibeyo gui guimañija.
					</seg>
					<seg id="b.LUK.16.5" type="verse">
						Ya jaagang cada uno gui manmadidibe ni y señotña, ya ilegña ni y finenana: Cuanto undidibe y señotjo?
					</seg>
					<seg id="b.LUK.16.6" type="verse">
						Ya ilegña: Siento na medidan laña. Ayonae ilegña nu güiya: Chule y cuentamo ya unfatachong guse ya untugue sincuenta.
					</seg>
					<seg id="b.LUK.16.7" type="verse">
						Ya ilegña talo ni y otro: Ya jago, cuanto dibimo? Ilegña: Siento na medidan trigo. Ylegña talo: Chule y cuentamo ya untugue ochenta.
					</seg>
					<seg id="b.LUK.16.8" type="verse">
						Ya jaalaba y señot y taelaye na mayetdomo; sa pot y jagostungo chumogüe: sa y famaguon este na tano, manmejnalomña y generasionñija, qui y famaguon y manana.
					</seg>
					<seg id="b.LUK.16.9" type="verse">
						Ya jusangane jamyo: Fanmamamauleg amigonmiyo pot y güinajan y timanunas; sa yanguin manfatta jamyo, infanrinesibe gui taejinecog na saganñija.
					</seg>
					<seg id="b.LUK.16.10" type="verse">
						Ya y tunas gui didide, tunasja locue gui megae; ya y ti tunas gui didide, ti tunasja locue gui megae.
					</seg>
					<seg id="b.LUK.16.11" type="verse">
						Yanguin ti guinin manunas jamyo gui ti magajet na güinaja, jaye infaninangoco gui magajet na güinaja?
					</seg>
					<seg id="b.LUK.16.12" type="verse">
						Ya yanguin ti guinin manunas fiet jamyo gui iyon y otro taotao, jaye infanninae ni y iyonmiyo?
					</seg>
					<seg id="b.LUK.16.13" type="verse">
						Ni un tentago siña jasetbe dos na señot: sa uchatlie y uno, ya uguaeya y otro; pat atituye gui uno, ya udespresia y otro. Ti siña jamyo insetbe si Yuus, yan y güinaja.
					</seg>
					<seg id="b.LUK.16.14" type="verse">
						N	16	14		49510	¶ Ya y Fariseo sija locue, ni y mangasalape, majungog este sija; ya mabotlea güe.
					</seg>
					<seg id="b.LUK.16.15" type="verse">
						Ya ilegña si Jesus nu sija: Jamyo yuje sija y innafanunas maesa jamyo gui menan y taotao sija; lao si Yuus jatungoja y corasonmiyo: sa ayo y guesmaguaeya gui entalo y taotao sija y chinatlie para y menan Yuus.
					</seg>
					<seg id="b.LUK.16.16" type="verse">
						Y lay, yan y profeta sija, mangaegue asta as Juan: ya desde ayo na tiempo y raenon Yuus mapredicañaejon, ya todoja jumalom nu y finijon.
					</seg>
					<seg id="b.LUK.16.17" type="verse">
						Lao guseña malofan y langet yan y tano, qui na un pidasito gui lay ufatta.
					</seg>
					<seg id="b.LUK.16.18" type="verse">
						Todo ayo y dumingo y asaguaña, ya umasagua yan otro, jafatinas y abale; ya y umasagua ayo na palaoan ni y diningo ni y asaguañalaje, jafatinas y abale.
					</seg>
					<seg id="b.LUK.16.19" type="verse">
						N	16	19		49560	¶ Guaja un taotao na rico, na minagagagoja putpura, yan y guesmauleg na magago apaca, ya cada jaane gumupupot.
					</seg>
					<seg id="b.LUK.16.20" type="verse">
						Ya guaja locue un pobble na umógagao limosna, y naanña si Lasaro, na bula chetnot, ni y estaba mapolo gui pettan y rico.
					</seg>
					<seg id="b.LUK.16.21" type="verse">
						Ya malagogüe na umanachocho ni ayo y andesmoronan ni y mamopodong gui lamasan y rico; ya asta y galago manmato ya manmanjójoflag y chetnotña.
					</seg>
					<seg id="b.LUK.16.22" type="verse">
						Ya despues, matae y pebble ni y umógagao limosna, ya macone ni y angjet sija asta y pechon Abraham; matae locue y rico na taotao, ya majafot;
					</seg>
					<seg id="b.LUK.16.23" type="verse">
						Ya y ya sasalaguan, jajatsa y atadogña, anae estaba gui sinapet, ya jalie si Abraham na chago, yan si Lasaro gui pechoña.
					</seg>
					<seg id="b.LUK.16.24" type="verse">
						Ya umagang ilegña: Tata Abraham, gaease nu guajo, ya tago si Lasaro, para usupog y puntan calolotña gui janom ya unafresco y jilajo; sa estagüe na masasapetyo güine na mañila.
					</seg>
					<seg id="b.LUK.16.25" type="verse">
						Lao si Abraham ilegña: Laje, jaso na anae lalâlâ jao unresibe todo y manmauleg na güinajamo; taegüenaoja locue si Lasaro jaresibe y manaelaye na güinaja: lao pago, güiya mamagof güine, ya jago masasapet.
					</seg>
					<seg id="b.LUK.16.26" type="verse">
						Ya gui todo estesija; esta mapolo fitme gui entalota un dangculon joyo na chojfe, para todo y manmalago manmalofan güine asta iya jamyo ti ufansiña; ni ufanmalofan y manmalago güenao manmalag iya jamyo.
					</seg>
					<seg id="b.LUK.16.27" type="verse">
						Ayonae ilegña: Pues jutayuyut jao tata, tago güe para y guima tata;
					</seg>
					<seg id="b.LUK.16.28" type="verse">
						Sa guajayo sinco mañelujo lalaje; para usangane sija testimonio; ni noseaja ufanmamaela locue güine gui sinapet na lugat.
					</seg>
					<seg id="b.LUK.16.29" type="verse">
						Lao si Abraham ilegña: Gaegueja si Moises yan y profeta sija, polo ya ujaecungogja.
					</seg>
					<seg id="b.LUK.16.30" type="verse">
						Ya ilegña: Aje, tata Abraham; sa yanguin uno ni y guinin manmatae jumanao para iya sija, ufanmañotsot.
					</seg>
					<seg id="b.LUK.16.31" type="verse">
						Ya ilegña nu güiya: Yanguin ti maecungog si Moises, yan y profeta sija; ti ufanmaosgon achogja uguaja cajulo guinin y manmatae.
					</seg>
				</div>
				<div id="b.LUK.17" type="chapter">
					<seg id="b.LUK.17.1" type="verse">
						YA ilegña ni y disipuluña sija: Ti siña ti ufato y escandalo; lao ay, ay ayo y munafato! 
					</seg>
					<seg id="b.LUK.17.2" type="verse">
						Maulegña na umagode gui agagaña un alutong, ya umayute gui tase, antes qui uninaquepodong uno güine gui mandiquique sija.
					</seg>
					<seg id="b.LUK.17.3" type="verse">
						Adaje jamyo: Yanguin umisao y chelumo contra jago, reprende: y yanguin mañotsot, asie.
					</seg>
					<seg id="b.LUK.17.4" type="verse">
						Yanguin siete biaje gui un jaane umisao contra jago, ya siete biaje mafato guiya jago, ya ilelegña: Mañotsotyo, un asie.
					</seg>
					<seg id="b.LUK.17.5" type="verse">
						N	17	5		49730	¶ Ya y apostoles, ilegñija nu y Señot: Aumenta, y jinengguenmame.
					</seg>
					<seg id="b.LUK.17.6" type="verse">
						Ya y Señot ilegña: Yanguin mangaejinenggue jamyo taegüije y granon mostasa, ya mojon ilegmiyo nu este na sicómoro trongcon jayo: Chapag jao güenao, ya unplanta jao gui tase; ya mojon infaninesgueja.
					</seg>
					<seg id="b.LUK.17.7" type="verse">
						Lao jaye guiya jamyo y guaja tentagoña, na manalalado, pat mamamasto quinilo, y yanguin mato guinin y fangualuan, ualog nu güiya; maela enseguidas y fatachong, ya unchocho?
					</seg>
					<seg id="b.LUK.17.8" type="verse">
						Ya ti ualog nu güiya finena: Nalisto y senajo para juchocho, ya undudog jao, ya unsetbeyo asta qui munjayanyo chumocho, yan gumimen: ya despues nae unchocho, ya unguimen?
					</seg>
					<seg id="b.LUK.17.9" type="verse">
						Numae grasias ayo na tentago, sa jafatinas y matagoña? Jinasoco na aje.
					</seg>
					<seg id="b.LUK.17.10" type="verse">
						Taegüineja locue jamyo, yanguin esta inchegüe todo ayo sija y jutago jamyo, ualog: Maninutil jam na tentago; sa ayoja y para y chechomame inchegüe.
					</seg>
					<seg id="b.LUK.17.11" type="verse">
						N	17	11		49790	¶ Ya susede anae jumanao para Jerusalem, ya malofan gui inanaco Samaria, yan Galilea.
					</seg>
					<seg id="b.LUK.17.12" type="verse">
						Ya anae jumalom gui un songsong, manasoda güije yan dies na taotao na manategtog; ya manojgue desde y chago.
					</seg>
					<seg id="b.LUK.17.13" type="verse">
						Ya jajatsa y inagangñija, ya ilegñija: Jesus, Maestro, gaease nu jame.
					</seg>
					<seg id="b.LUK.17.14" type="verse">
						Ya anae jalie, ilegña nu sija: Janao ya infanue y mamale nu jamyo. Ya susede anae manjajanao, manjuyong mangasgas.
					</seg>
					<seg id="b.LUK.17.15" type="verse">
						Ya y uno guiya sija, anae jalie na jomlo güe, jabira güe tate, ya janaagagang mannae si Yuus minalag.
					</seg>
					<seg id="b.LUK.17.16" type="verse">
						Ya jatomba güe papa gui fion adeng si Jesus, ya janae grasias: este na taotao, Samaritano.
					</seg>
					<seg id="b.LUK.17.17" type="verse">
						Ya manope si Jesus, ilegña: Ada ti dies y mangasgas? ya manmangue y nuebe?
					</seg>
					<seg id="b.LUK.17.18" type="verse">
						Taya masoda tumalo mague para unae si Yuus grasias, na esteja y taotao juyong.
					</seg>
					<seg id="b.LUK.17.19" type="verse">
						Ya ilegña bu güiya: Cajulo ya unjanao; y jinengguemo munajomlo jao.
					</seg>
					<seg id="b.LUK.17.20" type="verse">
						N	17	20		49880	¶ Ya anae mafaesen ni y Fariseo sija, ngaean nae ufato y raenon Yuus, jaope ilegña: Y raenon Yuus, ti matungo finatoña.
					</seg>
					<seg id="b.LUK.17.21" type="verse">
						Ni ujaalog: Estagüe! pat ayogüe! sa y raenon Yuus, gaegueja gui sumanjalommiyo.
					</seg>
					<seg id="b.LUK.17.22" type="verse">
						N	17	22		49900	¶ Ya ilegña ni y disipuluña sija: Ufato y jaane sija, na infanmalago na inlie uno gui jaanin y Lajin taotao, ya ti inlie.
					</seg>
					<seg id="b.LUK.17.23" type="verse">
						Ya ujaalog nu jamyo: Estagüe, pat ayogüe; chamiyo tumatitiye, ni indalalaque sija.
					</seg>
					<seg id="b.LUK.17.24" type="verse">
						Sa taegüijeja y lamlam, yan mañila gui un lugat gui papa y langet, ya inina y otro banda gui papa y langet; taegüineja locue y Lajin taotao, gui jaaniña.
					</seg>
					<seg id="b.LUK.17.25" type="verse">
						Lao nesesita na ufamadese finena megae, ya umarechasa ni este na generasion.
					</seg>
					<seg id="b.LUK.17.26" type="verse">
						Sa jaftaemanoja y jaanin Noe, taegüijeja locue y jaanin y Lajin taotao.
					</seg>
					<seg id="b.LUK.17.27" type="verse">
						Mañocho, yan manguimen, yan manasagua, yan manafanasagua, asta ayo na jaane anae jumalom si Noe gui atca, ya mato y dilubio ya manyinilang sija todo.
					</seg>
					<seg id="b.LUK.17.28" type="verse">
						Taegüineja locue jasusede gui jaanin Lot: mañocho, manguimen, manmamajan, manmanbende, manmananom, yan manmanjatsa guma; 
					</seg>
					<seg id="b.LUK.17.29" type="verse">
						Lao ayoja na jaane anae jumanao si Lot guiya Sodoma, janauchan guafe, yan asufre guinin y langet, ya manyinilang todo sija.
					</seg>
					<seg id="b.LUK.17.30" type="verse">
						Taegüijeja uguaja güije na jaane yanguin ufamanue y Lajin taotao.
					</seg>
					<seg id="b.LUK.17.31" type="verse">
						Ayo na jaane, ayo y gaegue gui jilo guma ya y güinajaña gaegue gui jalom guma, chaña tumutunog ya uchule; parejoja locue yan y gaegue gui fangualuan, chaña tumatalo tate.
					</seg>
					<seg id="b.LUK.17.32" type="verse">
						Jaso y asaguan Lot.
					</seg>
					<seg id="b.LUK.17.33" type="verse">
						Masquesea jaye y umaliligao na usatba y linâlâña, ufinalingaeguan; ya masquesea jaye y finalingaeguan y 
						<i>
							liânâlña
						</i>
						 umasatba.
					</seg>
					<seg id="b.LUK.17.34" type="verse">
						Jusangane jamyo, na ayo na puenge uguaja dos na taotao gui un catre; y uno umacone ya y otro umapolo.
					</seg>
					<seg id="b.LUK.17.35" type="verse">
						Dos na palaoan dumadaña manguleg; y uno umacone, ya y otro umapolo.
					</seg>
					<seg id="b.LUK.17.36" type="verse">
						Dos na taotao ugaegue gui fangualuan; y uno umacone, ya y otro umapolo.
					</seg>
					<seg id="b.LUK.17.37" type="verse">
						Ya manmanope ilegñija nu güiya: Manggue Señot? Ya jaope ilegña: Manoja nae gaegue y tataotao, ayoja nae mandaña y pojaro aguila sija.
					</seg>
				</div>
				<div id="b.LUK.18" type="chapter">
					<seg id="b.LUK.18.1" type="verse">
						YA jasangane un acomparasion, na y taotao sija janesesita ufanmanayuyut, ya chañija fanataeanima.
					</seg>
					<seg id="b.LUK.18.2" type="verse">
						Ilelegña: Guaja gui un siuda un jues, na ti maañao as Yuus, ni urespeta ni jaye na taotao:
					</seg>
					<seg id="b.LUK.18.3" type="verse">
						Ya guaja locue güije na siuda un biuda ni y mato guiya güiya ya ilelegña: Areglajam yan y enemigujo.
					</seg>
					<seg id="b.LUK.18.4" type="verse">
						Ya ti malago finena; lao despues ilegña gui sumanjalomña: Achogja ti maañaoyo as Yuus, ni jufanrespeta taotao;
					</seg>
					<seg id="b.LUK.18.5" type="verse">
						Lao pot y jarorobayo este na palaoan, bae juaregla sija, sa noseaja pot y sisigueja mague, uestotbayo.
					</seg>
					<seg id="b.LUK.18.6" type="verse">
						Ya y Señot ilegña: Ecungog jafa y ti tunas na jues ilelegña.
					</seg>
					<seg id="b.LUK.18.7" type="verse">
						Ada ti unalibre si Yuus y inayigña, ni y maaagang güe jaane, yan puenge, ya apmam na jasungon pot sija?
					</seg>
					<seg id="b.LUK.18.8" type="verse">
						Jusangane jamyo, na enseguidas unafanlibre. Lao anae ufato y Lajin taotao, ufañoda jinenggue gui jilo tano?
					</seg>
					<seg id="b.LUK.18.9" type="verse">
						N	18	9		50140	¶ Ya jasangan este na acomparasion ni ayo sija y umangocon maesa sija na manunas, ya jadespresia y pumalo:
					</seg>
					<seg id="b.LUK.18.10" type="verse">
						Dos na taotao jumanao julo gui templo para ujafanaetae: Y un Fariseo, ya y otro publicano.
					</seg>
					<seg id="b.LUK.18.11" type="verse">
						Y Fariseo tumojgue, ya taegüine tinaetaeña gui sumanjalomña: Junae jao grasias Yuus, sa ti parejoyo yan y pumalo na taotao, ni y manáplacha, yan manábale, ni y este publicano.
					</seg>
					<seg id="b.LUK.18.12" type="verse">
						Umayuyunatyo dos biaje gui semana; mannanaeyo diesmos ni y todo güinajajo.
					</seg>
					<seg id="b.LUK.18.13" type="verse">
						Lao y publicano gaegue na tumotojgue gui chago; ya ti jaguesjatsa y atadogña julo gui langet; lao jaseseco y pechoña, ya ilelegña: Yuus, gaease nu guajo, sa taotao isaoyo.
					</seg>
					<seg id="b.LUK.18.14" type="verse">
						Jusangane jamyo, na, este na taotao jumanao papa y guimaña, ya maasie y isaoña, mas mauleg qui y otro; sa cada uno y minadangculo güe, uninaumitde; ya y munamitde güe, umanadangculo.
					</seg>
					<seg id="b.LUK.18.15" type="verse">
						N	18	15		50200	¶ Ya maconie guato guiya güiya ni y diquique na famaguonñija, para upacha; ya anae manlinie ni y disipulo sija, manmalalatde.
					</seg>
					<seg id="b.LUK.18.16" type="verse">
						Lao si Jesus jaagang sija, ya ilegña: Polo y diquique na famaguon ya ufanmamaela guiya guajo, ya chamiyo chumochoma; sa iyon este sija y raenon Yuus.
					</seg>
					<seg id="b.LUK.18.17" type="verse">
						Magajet jusangane jamyo, na y ti rumesibe y raenon Yuus taegüije y diquique na patgon, ti ujalom güije.
					</seg>
					<seg id="b.LUK.18.18" type="verse">
						N	18	18		50230	¶ Ya un taotao na magas, finaesen güe ilelegña: Mauleg na Maestro, jafa jufatinas para juereda y taejinecog na linâlâ?
					</seg>
					<seg id="b.LUK.18.19" type="verse">
						Ya si Jesus ilegña nu güiya: Jafa na ilegmo nu guajo mauleg? taya mauleg na unoja, si Yuus.
					</seg>
					<seg id="b.LUK.18.20" type="verse">
						Utungo y tinago sija: Chamo umábale, Chamo famumuno, Chamo fañañaque, Chamo sumasangan y ti magajet na sinangan, Onra si tatamo, yan nanamo.
					</seg>
					<seg id="b.LUK.18.21" type="verse">
						Ya ilegña: Todo este sija juadaje desde y pinatgonjo.
					</seg>
					<seg id="b.LUK.18.22" type="verse">
						Anae jajungog este sija si Jesus, ilegña nu güiya: Guaja uno fattamo trabia: bende todo y güinajamo, ya unfacae y mamobble, ya uguaja güinajamo gui langet, ya maela dalalagyo.
					</seg>
					<seg id="b.LUK.18.23" type="verse">
						Lao anae jajungog estesija, ninágostriste; sa gosrico güe.
					</seg>
					<seg id="b.LUK.18.24" type="verse">
						Ya anae linie as Jesus, ilegña: Namanminapot ayo sija y mangaegüinaja manjalom gui raenon Yuus!
					</seg>
					<seg id="b.LUK.18.25" type="verse">
						Sa guseña malofan un cameyo gui matan y jaguja, qui ujalom un rico gui raenon Yuus.
					</seg>
					<seg id="b.LUK.18.26" type="verse">
						Ya ayo y jumungog, ilegñija: Jaye nae siña satbo?
					</seg>
					<seg id="b.LUK.18.27" type="verse">
						Ya ilegña: Y güinaja ni y ti mansiña para y taotao sija; mansiña para as Yuus.
					</seg>
					<seg id="b.LUK.18.28" type="verse">
						Ayonae ilegña si Pedro: Estagüeja na indingo y iyonmame, ya indalalag jao.
					</seg>
					<seg id="b.LUK.18.29" type="verse">
						Ya ilegña nu sija: Magajet jusangane jamyo, na taya ni un taotao ni y dumingo guma, pat asagua, pat mañelu, pat mañaena, pat famaguon, pot y raenon Yuus,
					</seg>
					<seg id="b.LUK.18.30" type="verse">
						Ya ti uresibe mas megae pago na tiempo, lao y mamamaela na tiempo, taejinecog na linâlâ.
					</seg>
					<seg id="b.LUK.18.31" type="verse">
						N	18	31		50360	¶ Ya jacone y dose, ya ilegña nu sija: Estagüe, na manjajanaojit julo Jerusalem, ya todosija y tinigue y profeta sija pot y Lajin taotao, ufanmacumple.
					</seg>
					<seg id="b.LUK.18.32" type="verse">
						Sa nesesita na umaentrega gui taotao juyong, ya umabotlea, yan umafaesegnane, yan umatolae:
					</seg>
					<seg id="b.LUK.18.33" type="verse">
						Ya umasaulag, ya umapuno; ya y mina tres na jaane, ucajulo talo.
					</seg>
					<seg id="b.LUK.18.34" type="verse">
						Lao sija ti jatungo ni uno gui este sija: ya este na sinangan manaatog guiya sija, ya ni ti jatungo jafa sija y masangan.
					</seg>
					<seg id="b.LUK.18.35" type="verse">
						N	18	35		50400	¶ Ya susede anae esta jijijot Jerico, estaba un taotao bachet gui oriyan chalan na matatachong, ya umógagao:
					</seg>
					<seg id="b.LUK.18.36" type="verse">
						Ya anae jajungog y linajyan taotao na manmalolofan, mamaesen jafa ayo.
					</seg>
					<seg id="b.LUK.18.37" type="verse">
						Ya masangane güe, na si Jesus Nasareno malolofan.
					</seg>
					<seg id="b.LUK.18.38" type="verse">
						Ya umagang ilelegña: Jesus, jago ni y Lajin David, gaease nu guajo.
					</seg>
					<seg id="b.LUK.18.39" type="verse">
						Ya machoma ni y manmofona para ufamatquilo: lao mas umagang megae: Jago ni y Lajin David, gaease nu guajo.
					</seg>
					<seg id="b.LUK.18.40" type="verse">
						Ya tumojgue si Jesus, ya manago na umaconie guato guiya güiya: ya anae esta jijijot, finaesen:
					</seg>
					<seg id="b.LUK.18.41" type="verse">
						Jafa malagomo jufatinas guiya jago? Ya güiya ilegña: Señot, para jufanlie.
					</seg>
					<seg id="b.LUK.18.42" type="verse">
						Ya ilegña si Jesus nu güiya: Fanlie: y jinengguemo unsinatba.
					</seg>
					<seg id="b.LUK.18.43" type="verse">
						Ya enseguidas jaresibe y liniiña, ya jadalalag güe, yan janamalag si Yuus; yan todo y taotao sija, anae malie, maalaba si Yuus.
					</seg>
				</div>
				<div id="b.LUK.19" type="chapter">
					<seg id="b.LUK.19.1" type="verse">
						YA jumalom si Jesus, ya malofan inanaco Jerico.
					</seg>
					<seg id="b.LUK.19.2" type="verse">
						Ya, estagüe, güije un taotao na y naanña si Saqueo, magas y publicano, na rico güe.
					</seg>
					<seg id="b.LUK.19.3" type="verse">
						Ya jaquequeliija jaye si Jesus; lao ti siña, pot y linajyan taotao, yan pot y etigo güe.
					</seg>
					<seg id="b.LUK.19.4" type="verse">
						Ya malago mona, ya umeculo gui trongcon sicomoro para ulie: sa nesesita na ufapos güije.
					</seg>
					<seg id="b.LUK.19.5" type="verse">
						Ya anae mato si Jesus güije na lugat, manatan julo, ya ilegña nu güiya: Saqueo, tunog lasajyao, sa pago na, jaane nesesita na jusaga gui guimamo.
					</seg>
					<seg id="b.LUK.19.6" type="verse">
						Ya sumajyao papa, ya jaresibe güe yan y minagofña.
					</seg>
					<seg id="b.LUK.19.7" type="verse">
						Ya anae malie este, todos mangonggong, ilegñija: Mapos, para usaga gui isao na taotao.
					</seg>
					<seg id="b.LUK.19.8" type="verse">
						Ya si Saqueo tumojgue ya ilegña ni y Señot: Estagüe, Señot, y lamita gui güinajajo junae y mamobble sija; ya yanguin guaja chinelejo pot finababa bae junae cuatro talo.
					</seg>
					<seg id="b.LUK.19.9" type="verse">
						Ya ilegña si Jesus nu güiya: Pago na jaane mato y satbasion güine na guma; sa güiya locue Lajin Abraham.
					</seg>
					<seg id="b.LUK.19.10" type="verse">
						Sa y Lajin taotao mato para ualigao, yan usatba y manmalingo.
					</seg>
					<seg id="b.LUK.19.11" type="verse">
						N	19	11		50590	¶ Ya mientras majujungog este sija, jaaumenta ya jasangan un acomparasion, sa pot y esta jijijot Jerusalem, yan pot y jinasonñija na enseguidas ufato y raenon Yuus.
					</seg>
					<seg id="b.LUK.19.12" type="verse">
						Pot este na ilegña: Un taotao na magas, jumanao para y chago na tano para uresibe y raeno, yan para utaloja guato.
					</seg>
					<seg id="b.LUK.19.13" type="verse">
						Ya jaagang y dies na tentagoña, ya jaentrega dies na minan moneda, ya ilegña nu sija: Nafangagana asta qui ufato.
					</seg>
					<seg id="b.LUK.19.14" type="verse">
						Lao y taotaoña gui güije na tano machatlie güe, ya manmanago un compañia guato guiya güiya, ilegñija: Mungajam na ufangobietna este na taotao gui jilo mame.
					</seg>
					<seg id="b.LUK.19.15" type="verse">
						Ya susede anae esta jaresibe y raeno, tumalo guato, ya manago na ufanmaagange y tentago sija ni y janae ni y salape, para utungo cuanto cada uno güinanaña.
					</seg>
					<seg id="b.LUK.19.16" type="verse">
						Ya anae mato y finenana, ilegña: Señot, y minamo mangana dies na mina mas.
					</seg>
					<seg id="b.LUK.19.17" type="verse">
						Ya ilegña nu güiya: Mauleg na finatinasmo, mauleg jao na tentago. Pot y tunas jao gui didide, guaja ninasiñamo gui jilo y dies na siuda.
					</seg>
					<seg id="b.LUK.19.18" type="verse">
						Ya anae mato y mina dos, ilegña: Señot, y minamo mangana sinco na mina.
					</seg>
					<seg id="b.LUK.19.19" type="verse">
						Ya locue ilegña nu güiya: Jago gui jilo sinco na siuda.
					</seg>
					<seg id="b.LUK.19.20" type="verse">
						Ya mato y otro ilegña: Señot, estagüe y minamo na juadaje ya jupolo gui jalom y setbiyetas:
					</seg>
					<seg id="b.LUK.19.21" type="verse">
						Sa maañaoyo nu jago, sa recto jao na taotao: unchuchule y ti unpolo, ya uncococo y ti untanom.
					</seg>
					<seg id="b.LUK.19.22" type="verse">
						Ya ilegña nu güiya: Taelaye jao na tentago, y guinin y pachotmo nae jujusga jao. Untungoja na recto yo na taotao, juchuchuleja y ti jupolo, ya jucococoja y ti jutanme:
					</seg>
					<seg id="b.LUK.19.23" type="verse">
						Jafa na ti unpolo y salapejo gui banco; sa para yanguin matoyo jugagao yan y ganansia?
					</seg>
					<seg id="b.LUK.19.24" type="verse">
						Ya ilegña nu ayo sija y manotojgue gui oriya: Nasuja guiya güiya y minan moneda ya umanae ayo y guaja dies na mina.
					</seg>
					<seg id="b.LUK.19.25" type="verse">
						Ya ilegñija nu güiya: Señot, guajaja güe dies na mina.
					</seg>
					<seg id="b.LUK.19.26" type="verse">
						Sa jusangane jamyo, na masqueseaja jaye y guaja iyoña, umanae; lao y taya iyoña, achogja y guajaña umanasuja guiya guiya.
					</seg>
					<seg id="b.LUK.19.27" type="verse">
						Lao aya sija y enemigujo, ni y ti manmalago na jufangobietna gui jiloñija, cone mague, ya ufanmadegüeya gui menajo.
					</seg>
					<seg id="b.LUK.19.28" type="verse">
						N	19	28		50760	¶ Ya anae munjayan jasangan este, malag y sumanmena, ya cajulo Jerusalem.
					</seg>
					<seg id="b.LUK.19.29" type="verse">
						N	19	29		50770	¶ Ya susede anae esta jijot Betfage, yan Betania, gui egso ni y mafanaan ogso Olibo, jatago dos gui disipuluña,
					</seg>
					<seg id="b.LUK.19.30" type="verse">
						Ilegña: Janao fanmalag esta mona y sengsong; ya an manjalom jamyo güije, inseda un patgon bulico na magogode, na taya ni un taotao tumachojnge: pula ya inquene mague.
					</seg>
					<seg id="b.LUK.19.31" type="verse">
						Ya yanguin jaye na taotao fumaesen jamyo: Jafa miña inpila? Sangane taegüine: Sa janesesita y Señot.
					</seg>
					<seg id="b.LUK.19.32" type="verse">
						Ya manjanao ayo sija y manmatago, ya jasoda jaftaemano y mansinangane sija.
					</seg>
					<seg id="b.LUK.19.33" type="verse">
						Ya anae mapupula y patgon bulico, ilegña y gaega nu sija: Jafa muna inpípila y patgon bulico.
					</seg>
					<seg id="b.LUK.19.34" type="verse">
						Ya ilegñija: Janesesita y Señot.
					</seg>
					<seg id="b.LUK.19.35" type="verse">
						Ya macone guato gui as Jesus: ya japolo y magagoñija gui jilo y patgon bulico, ya manmaudae si Jesus,
					</seg>
					<seg id="b.LUK.19.36" type="verse">
						Ya anae jumajanao, jababa y magagoñija gui chalan.
					</seg>
					<seg id="b.LUK.19.37" type="verse">
						Ya anae esta jijijot, esta tumutunog gui egso Olibo, todo y manadan disipulo matutujon manmagof ya maalaba si Yuus, yan dangculo inagang, pot y liniiñija todo ni y finatinas namanman.
					</seg>
					<seg id="b.LUK.19.38" type="verse">
						Ylegñija: Dichoso y Ray ni y mato pot y naan y Señot: pas gui langet, yan minalag guiya jululo.
					</seg>
					<seg id="b.LUK.19.39" type="verse">
						Ya palo gui Fariseo sija, manestaba gui entalo y linajyan taotao ilegñija nu güiya: Maestro, reprende y disipulumo sija.
					</seg>
					<seg id="b.LUK.19.40" type="verse">
						Ya manope ilegña: Jusangane jamyo, na yanguin manmamatquilo este sija, y acho enseguidas ufanagang.
					</seg>
					<seg id="b.LUK.19.41" type="verse">
						N	19	41		50890	¶ Ya anae esta jijot, ya jalile y siuda, ninacasao pot güiya.
					</seg>
					<seg id="b.LUK.19.42" type="verse">
						Ylegña: Yanguin untungo, pago gui jaanimo, jagoja, y güinaja ni y iyon y pas! lao pago esta maatogüe y atadogmo.
					</seg>
					<seg id="b.LUK.19.43" type="verse">
						Sa ufanmato jaane guiya jago, na y enemigumo sija utanmancolat oda gui oriyamo, ya unmaoriyaye, ya unmaadaje cada banda,
					</seg>
					<seg id="b.LUK.19.44" type="verse">
						Ya umayute papa gui jilo oda yan y famaguonmo ni y mangaegue gui sumanjalommo; ya ti unmapoluye un acho gui jilo y otro; sa ti untungo y tiempon y mabisitamo.
					</seg>
					<seg id="b.LUK.19.45" type="verse">
						N	19	45		50930	¶ Ya jumalom gui templo, ya jatutujon yumute juyong todo ayo sija y manmanbebende güije;
					</seg>
					<seg id="b.LUK.19.46" type="verse">
						Ya ilegña nu sija: Esta matugue: Y gumajo, uguma manaetae; lao jamyo infaliyang saque.
					</seg>
					<seg id="b.LUK.19.47" type="verse">
						N	19	47		50950	¶ Ya mamanagüe gui templo cada jaane. Lao y magas mamale sija, yan y escriba, yan y manmagas y taotao sija, maaliligao para umaqueyulang.
					</seg>
					<seg id="b.LUK.19.48" type="verse">
						Ya ti jajulat sumoda jafa ujachogüe: sa todo y taotao gumeguesecungog güe.
					</seg>
				</div>
				<div id="b.LUK.20" type="chapter">
					<seg id="b.LUK.20.1" type="verse">
						YA susede uno gui güije sija na jaane, anae jafananagüe y taotao sija gui templo, ya japredidica y ibangelio; manmato guiya güiya y magas mamale, yan y escriba, yan y manamco sija;
					</seg>
					<seg id="b.LUK.20.2" type="verse">
						Ya macuentuse, ilegñija nu güiya: Sangane jam, jafa na ninasiña na unfatitinas este sija na güinaja? Pat jaye numae jao ni este na ninasiña?
					</seg>
					<seg id="b.LUK.20.3" type="verse">
						Ya manope si Jesus, ilegña nu sija: Jufaesen locue jamyo un finaesen, ya sanganeyo;
					</seg>
					<seg id="b.LUK.20.4" type="verse">
						Y tagpangen Juan, guinin y langet, pat guinin y taotao sija?
					</seg>
					<seg id="b.LUK.20.5" type="verse">
						Ya sija, jajaso gui sumanjalomñija, ilegñija: Yanguin ilegmame: Guinin y langet; ualog, jafa nae na ti injenggue güe?
					</seg>
					<seg id="b.LUK.20.6" type="verse">
						Lao yanguin ilegmame: Guinin y taotao sija; infanmamagas nu y acho ni y taotao, sa pineloñija na profeta si Juan.
					</seg>
					<seg id="b.LUK.20.7" type="verse">
						Ya manmanope na ti jatungo guine mano.
					</seg>
					<seg id="b.LUK.20.8" type="verse">
						Ayonae ilegña si Jesus nu sija: Ni guajo locue ti jusangane jamyo, jafa na ninasiña na jufatitinas este sija na güinaja.
					</seg>
					<seg id="b.LUK.20.9" type="verse">
						N	20	9		51050	¶ Ya jatutujon sumangane sija ni este na acomparasion; Un taotao, manplanta un fangualuan ubas, ya japoluye ni manfáfachocho, ya jumanao para y chago na tano, apmam na tiempo.
					</seg>
					<seg id="b.LUK.20.10" type="verse">
						Ya y tiempon mangoco, jatago un tentago para y manmachóchocho, para umanae ni y tinegcha y gualo; lao masaulag ni y manmachóchocho, ya manajanao taesinajguan.
					</seg>
					<seg id="b.LUK.20.11" type="verse">
						Ya jatago talo y otro tentago: ya masaulag locue talo, ya manamamajlao, ya manajanao taesinajguan.
					</seg>
					<seg id="b.LUK.20.12" type="verse">
						Ya jatalo tumago y mina tres na tentago: ya manaerida, ya mayute juyong.
					</seg>
					<seg id="b.LUK.20.13" type="verse">
						Ayonae ilegña y señot y fangualuan: Jafa jufatinas? Bae jutago y guefyajo na lajijo, sa buente ufangaerespeto nu güiya.
					</seg>
					<seg id="b.LUK.20.14" type="verse">
						Lao anae malie ni y manmachóchocho, manasangane ilegñija: Estagüe y heredero; nije tapuno, ya usaga y inereda guiya jita.
					</seg>
					<seg id="b.LUK.20.15" type="verse">
						Ya mayute juyong gui jiyong y fangualuan, ya mapuno. Jafa pago ufatinas y señot y fangualuan nu sija?
					</seg>
					<seg id="b.LUK.20.16" type="verse">
						Ufato, ya uyulang este sija y manmachóchocho, ya ufannae otro ni y fangualuan. Ya anae majungog ayo, ilegñija: Munga este.
					</seg>
					<seg id="b.LUK.20.17" type="verse">
						Lao jaatan sija ya ilegña: Jafa nae este y esta matugue: Y acho ni y jarechasa y manmamatitinas y guima, esteja mapolo cuentan ulo gui esquina?
					</seg>
					<seg id="b.LUK.20.18" type="verse">
						Jayeja y pedong gui jilo ayo na acho, umayamag pedasitos; lao jayeja y jinegse, ufinapetbos.
					</seg>
					<seg id="b.LUK.20.19" type="verse">
						N	20	19		51150	¶ Ya y magas mamale, yan y escriba sija, maaliligao para umaqueguot güije na ora; lao manmaañao nu y taotao sija, sa matungoja na jasangan este na acomparasion, contra sija.
					</seg>
					<seg id="b.LUK.20.20" type="verse">
						Ya mapupulanja yan manmanago na umaespipia, para ujafaquemanunas sija na taotao, ya uquefanmañule ni y sinanganña, ya umaqueentrega güe gui inaregla yan ninasiñan y gobietno.
					</seg>
					<seg id="b.LUK.20.21" type="verse">
						Ya mafaesen güe, ilegñija: Maestro, intingo na unsasangan yan mamananagüe jao tunas, ya ti numanasajnge jao taotao, lao mamananagüe jao ni y magajet na chalan Yuus.
					</seg>
					<seg id="b.LUK.20.22" type="verse">
						Tunas na infanmanaejam si Sesat tributo, pat aje?
					</seg>
					<seg id="b.LUK.20.23" type="verse">
						Lao jatungoja y mañañija, ya ilegña nu sija:
					</seg>
					<seg id="b.LUK.20.24" type="verse">
						Fanueyo nu y salape. Jaye gaeimagen este yan este na tinigue? Ya manmanope ilegñija: Iyon Sesat.
					</seg>
					<seg id="b.LUK.20.25" type="verse">
						Ya ilegña nu sija: Nae si Sesat ni y iyon Sesat, ya innae si Yuus nu y iyon Yuus.
					</seg>
					<seg id="b.LUK.20.26" type="verse">
						Ya ti siña maguot pot y sinanganña gui menan y taotao sija; ya ninafanmanman ni y inepeña ya manmamatquilo.
					</seg>
					<seg id="b.LUK.20.27" type="verse">
						N	20	27		51230	¶ Ya manmato guiya güiya Saduseo sija, ni y sumangan na taya quinajulon manmatae; ya mafaesen güe,
					</seg>
					<seg id="b.LUK.20.28" type="verse">
						Ylegñija: Maestro, si Moises jatuguiejam, na yanguin dos chumelo na laje, ya y uno guaja asaguaña, ya matae taya patgonña; ayo y cheluña uniasagua y palaoan, ya unacajulo semiya gui cheluña.
					</seg>
					<seg id="b.LUK.20.29" type="verse">
						Ya guaja siete na lalaje na mañelu: ya y finenana umasagua, ya matae taya patgonña.
					</seg>
					<seg id="b.LUK.20.30" type="verse">
						Ya 
						<i>
							inasagua y palaoan
						</i>
						 ni y miná dos;
					</seg>
					<seg id="b.LUK.20.31" type="verse">
						Ya inasagua talo ni y miná tres; yan taegüenaoja locue todo y siete manmatae ya taya famaguonñija.
					</seg>
					<seg id="b.LUK.20.32" type="verse">
						Ya y palaoan uttimo matae locue.
					</seg>
					<seg id="b.LUK.20.33" type="verse">
						Ya y quinajulon manmatae, jaye gaeasagua y palaoan? sa inasagua todo ni y siete.
					</seg>
					<seg id="b.LUK.20.34" type="verse">
						Ya si Jesus ilegña nu sija: Y famaguon este na tiempo manásagua yan manafanásagua:
					</seg>
					<seg id="b.LUK.20.35" type="verse">
						Lao ayo sija y ufanmanmerese güije na tiempo, yan y quinajulon manmatae, ni ufanasagua, ni umanafanasagua:
					</seg>
					<seg id="b.LUK.20.36" type="verse">
						Ni ti siña manmatae talo: sa manparejoja yan y angjet sija; yan manfamaguon Yuus, sa manfamaguon y quinajulon. manmatae.
					</seg>
					<seg id="b.LUK.20.37" type="verse">
						Ya pot y manmatae ni umanafangajulo, asta si Moises mamanue gui finajalomtano, anae jafanaan y Señot, Yuus Abraham yan Yuus Ysaac yan Yuus Jacob.
					</seg>
					<seg id="b.LUK.20.38" type="verse">
						Sa ti güiya Yuus manmatae, na manlâlâ: sa todosija manlala guiya güiya.
					</seg>
					<seg id="b.LUK.20.39" type="verse">
						Ya manmanope palo gui escriba sija ilegñija: Maestro, mauleg sinanganmo.
					</seg>
					<seg id="b.LUK.20.40" type="verse">
						Ya desde ayo, ti matatnga mafaesen güe talo jafa.
					</seg>
					<seg id="b.LUK.20.41" type="verse">
						N	20	41		51370	¶ Ya ilegña nu sija: Jafa na ilegñija na si Cristo lajin David?
					</seg>
					<seg id="b.LUK.20.42" type="verse">
						Ya güiyaja si David umalog gui leblon y Salmos: Y Señot ilegña ni y Señotjo, Fatáchong gui agapa na canaejo,
					</seg>
					<seg id="b.LUK.20.43" type="verse">
						Asta qui jupolo y enemigumo sija para fañajangan y adengmo.
					</seg>
					<seg id="b.LUK.20.44" type="verse">
						Enao muna si David finanaan güe Señot, ya jaftaemano mina ulajiña?
					</seg>
					<seg id="b.LUK.20.45" type="verse">
						N	20	45		51410	¶ Ya majujungogja ni y taotao sija, anae ilegña ni y disipuluña:
					</seg>
					<seg id="b.LUK.20.46" type="verse">
						Adaje jamyo ni y escriba sija, sa yanñija manmamocat yan y anaco na magago, yan yanñija manmasaluda gui plasa, yan y finénana na tachong gui sinagoga sija; yan y finénana na saga gui guipot;
					</seg>
					<seg id="b.LUK.20.47" type="verse">
						Yan jalachae y guima y biuda sija, yan manmamanunue ni y anaco tinaetaeñija pot taya; estesija ujaresibe mandangculo na sinentensia.
					</seg>
				</div>
				<div id="b.LUK.21" type="chapter">
					<seg id="b.LUK.21.1" type="verse">
						YA anae manatan julo, jalie y manrico na taotao sija, na jayuyute jalom y ninaenñija gui cajon salape.
					</seg>
					<seg id="b.LUK.21.2" type="verse">
						Ya jalie locue un pobble na biuda, na manyute jalom güije dos coble.
					</seg>
					<seg id="b.LUK.21.3" type="verse">
						Ya ilegña: Jusangane jamyo ni y magajet. Este y pebble na biuda, manyute jalom mas qui todo sija:
					</seg>
					<seg id="b.LUK.21.4" type="verse">
						Sa todo estesija, y sebblanñijaja manmayute jalom minaeñija: lao este yan y pinebbleña, jayute todo jalom y güinajaña.
					</seg>
					<seg id="b.LUK.21.5" type="verse">
						N	21	5		51480	¶ Yan pot y manguecuentos palo pot y templo, ni y maadotna manbonito na acho sija yan ninae sija, ilegña:
					</seg>
					<seg id="b.LUK.21.6" type="verse">
						Este sija na güinaja y inlie, estagüe, ufanmato jaane sija, na taya usobbla güine un acho gui jilo y otro, na ti umayute papa.
					</seg>
					<seg id="b.LUK.21.7" type="verse">
						N	21	7		51500	¶ Ya mafaesen güe, ilegñija: Maestro, ngaean nae ujuyong estesija? yan jafa na señat uguaja, yanguin jijot para ufanmato este sija na güinaja?
					</seg>
					<seg id="b.LUK.21.8" type="verse">
						Ayonae ilegña: Guesadaje jamyo ya chamiyo fanmafabábaba: sa megae ufanmato pot y naanjo, ya ujaalog: Güiya yo ya y tiempo esta jijijot; chamiyo dumalálalaque sija. 
					</seg>
					<seg id="b.LUK.21.9" type="verse">
						Lao yanguin injingog y guera sija, yan y atboroto, chamiyo faninespápanta: sa nesesita ufanmato este sija finena; lao y uttimo ti enseguidas.
					</seg>
					<seg id="b.LUK.21.10" type="verse">
						N	21	10		51530	¶ Ayo nae ilegña nu sija: Y nasion sija ufangajulo contra y nasion, ya y raeno contra raeno:
					</seg>
					<seg id="b.LUK.21.11" type="verse">
						Ya uguaja dangculon linao, ya y cada lugat ñinalang yan peste; yan uguaja minaañao sija, yan mandangculo na señat guinin y langet.
					</seg>
					<seg id="b.LUK.21.12" type="verse">
						Lao antes di todo este sija, ujapolo y canaeñija gui jilomiyo, ya infanmapetsigue, yan infanmaentrega gui sinagoga sija, yan y catset, yan infanmacone guato gui ray sija, yan y manmagas pot y naanjo.
					</seg>
					<seg id="b.LUK.21.13" type="verse">
						Ya ujuyong este guiya jamyo para testimonio.
					</seg>
					<seg id="b.LUK.21.14" type="verse">
						Polo gui corason miyo, na chamiyo jumajaso finena jafa para inepe:
					</seg>
					<seg id="b.LUK.21.15" type="verse">
						Sa guajo junae jamyo pachot yan tiningo, ni todo y enimigunmiyo ti siña macontra ni umachaba.
					</seg>
					<seg id="b.LUK.21.16" type="verse">
						Ya infanenentrega ni y mañaenanmiyo, yan y mañelunmiyo, yan y parientesmiyo, yan y amigonmiyo; yan guaja guiya jamyo umanamapuno.
					</seg>
					<seg id="b.LUK.21.17" type="verse">
						Ya infanmachatlie ni todo y taotao pot y naanjo.
					</seg>
					<seg id="b.LUK.21.18" type="verse">
						Lao ni uno gui gaponulonmiyo ufalingo.
					</seg>
					<seg id="b.LUK.21.19" type="verse">
						Ya y manpasensianmiyo nae, inganaye y antenmiyo.
					</seg>
					<seg id="b.LUK.21.20" type="verse">
						Ya anae inlie Jerusalem, na esta ineriyaye ni y sendalo sija, intingoja na esta jijijot y mayulangña.
					</seg>
					<seg id="b.LUK.21.21" type="verse">
						Ya ayonae y mangaegue guiya Judea, ufanmalago para y egso sija; ya ayo sija y mangaegue gui entaloña ufanjuyong; ya y mangaegue gui fangualuan, chañija fanjajalom güije.
					</seg>
					<seg id="b.LUK.21.22" type="verse">
						Sa este sija y jaanin inemog, sa para umacumple todo y güinaja ni y esta manmatugue.
					</seg>
					<seg id="b.LUK.21.23" type="verse">
						Lao mannamaase ayo sija y manmapotgue, yan y mannanasusu güije sija na jaane! sa uguaja dangculon chinatsaga gui jilo tano, yan binibo gui jilo este taotao sija.
					</seg>
					<seg id="b.LUK.21.24" type="verse">
						Ya ufamodong gui jilo y filon y espada, ya ufanmacone preso gui todo y nasion: ya Jerusalem umagacha papa ni y Gentiles, asta qui umacumple y tiempon y Gentiles.
					</seg>
					<seg id="b.LUK.21.25" type="verse">
						N	21	25		51680	¶ Ya uguaja señat sija gui atdao yan y pilan, yan y pution sija; yan chinatsagan nasion sija gui jilo tano pot y guinadon pangpang y tase yan y napo.
					</seg>
					<seg id="b.LUK.21.26" type="verse">
						Manlalalango y taotao sija, pot y manmaañaoñija, yan pot y ninanangga ni ayo sija y manmamamaela para y tano: sa manmayengyong y ninasiñan y langet sija.
					</seg>
					<seg id="b.LUK.21.27" type="verse">
						Ya ayonae ujalie y Lajin taotao na mamamaela gui y mapagajes yan y ninasiña yan y dangculon minalag.
					</seg>
					<seg id="b.LUK.21.28" type="verse">
						Ya anae esta jatutujon sumesede este sija, ayonae infanalag jilo, ya injatsa julo y ilunmiyo; sa esta jijijot y para inmanafanlibre.
					</seg>
					<seg id="b.LUK.21.29" type="verse">
						N	21	29		51720	¶ Ya jasangane sija un acomparasion, ilegña: Atanja y trongcon igos, yan todo y trongcon jayo sija.
					</seg>
					<seg id="b.LUK.21.30" type="verse">
						Yanguin esta manmañúñuso, inlie ya intingoja maesa jamyo na esta jijijot y verano.
					</seg>
					<seg id="b.LUK.21.31" type="verse">
						Taegüenaoja locue jamyo yanguin inlie esta sija na masusede, tingo na esta jijijot y raenon Yuus.
					</seg>
					<seg id="b.LUK.21.32" type="verse">
						Magajet jusangane jamyo: Ti ufapos este na generasion, asta qui todo sija manmacumple.
					</seg>
					<seg id="b.LUK.21.33" type="verse">
						Y langet yan y tano ufanmalofan, lao y finojo ti ufalofan.
					</seg>
					<seg id="b.LUK.21.34" type="verse">
						N	21	34		51770	¶ Ya inguesadaje jamyo na ufanbula y corasonmiyo ni y pinadog mañocho yan inelacho, yan y inadajen este na linâlâ, ya ufato guiya jamyo ayo na jaane derepente,
					</seg>
					<seg id="b.LUK.21.35" type="verse">
						Taegüijeja y laso: sa taegüijeja ufinatoña gui jilo todo sija y mañasaga gui jilo tano.
					</seg>
					<seg id="b.LUK.21.36" type="verse">
						Enaomina fanbela todo tiempo, ya infanmanaetae, ya para infansiña manescapa ni todo estesija y ni ufanmato, yan para infanojgue gui menan y Lajin taotao.
					</seg>
					<seg id="b.LUK.21.37" type="verse">
						N	21	37		51800	¶ Ya mamananagüe cada jaane gui templo; yan cada puenge jumajanao, ya sumasaga gui un ogso na mafanaan ogso Olibo.
					</seg>
					<seg id="b.LUK.21.38" type="verse">
						Ya todo y taotao sija manmafato gui templo, taftaf gui egaan, para umaecungog güe.
					</seg>
				</div>
				<div id="b.LUK.22" type="chapter">
					<seg id="b.LUK.22.1" type="verse">
						AYO nae estaba jijijot y jaanin y guipot y pan ni taelibadura, ni mafanaan pascua.
					</seg>
					<seg id="b.LUK.22.2" type="verse">
						Ya y magas mamale yan y escriba sija maaliligao jaftaemano para umapuno güe; lao manmaañao ni y taotaosija.
					</seg>
					<seg id="b.LUK.22.3" type="verse">
						N	22	3		51840	¶ Ya jumalom si Satanas gui as Judas y apeyiduña Iscariote, uno gui numerou y dose.
					</seg>
					<seg id="b.LUK.22.4" type="verse">
						Ya maposgüe, ya manguentos yan y magas mamale, yan y manmagas, jafataemano para uinentrega guiya sija.
					</seg>
					<seg id="b.LUK.22.5" type="verse">
						Ya ninafanmagof, ya matratos na umanae salape.
					</seg>
					<seg id="b.LUK.22.6" type="verse">
						Ya manpromete ya jaaliligao lugat para uqueentrega guiya sija, yanguin manaegüe y linajyan taotao.
					</seg>
					<seg id="b.LUK.22.7" type="verse">
						N	22	7		51880	¶ Ya mato y jaanin y taelibadura na pan, anae nesesita umaofrese y pascua.
					</seg>
					<seg id="b.LUK.22.8" type="verse">
						Ya jatago si Pedro yan Juan, ilegña: Janao ya innalisto y pascua para jita, para utafañocho.
					</seg>
					<seg id="b.LUK.22.9" type="verse">
						Ya sija ilegñija nu güiya: Mano malagomo nae innalisto?
					</seg>
					<seg id="b.LUK.22.10" type="verse">
						Ya ilegña nu sija: Estagüe, anae manjalom jamyo gui siuda, infanasoda güije yan un taotao, na mañuñule un jarran janom; dalalaque güe jalom mano na guma nae jumalom.
					</seg>
					<seg id="b.LUK.22.11" type="verse">
						Ya inalog ni y gaéguima: Y Maestro ilegña nu jago: Manggue y aposento anae para juchocho gui pascua yan y disipulujo sija?
					</seg>
					<seg id="b.LUK.22.12" type="verse">
						Ya infanfinanue ni y dangculo na aposento gui sanjilo todo cabales: ayonae innalisto.
					</seg>
					<seg id="b.LUK.22.13" type="verse">
						Ya manjanao ya masoda jaftaemano y mansinangane sija; ya manalisto para y pascua.
					</seg>
					<seg id="b.LUK.22.14" type="verse">
						N	22	14		51950	¶ Ya anae mato y ora, matachong papa mañija yan y dose na apostoles.
					</seg>
					<seg id="b.LUK.22.15" type="verse">
						Ya ilegña nu sija: Jagasja juguefdesea na utafañocho guine na pascua antes di jufamadese:
					</seg>
					<seg id="b.LUK.22.16" type="verse">
						Sa jusangane jamyo: Ti juchocho mas, asta qui macumple gui raenon Yuus.
					</seg>
					<seg id="b.LUK.22.17" type="verse">
						Ya juresibe y copa ya janae grasia, ya ilegña: Chule este, ya infanafacae entre jamyo:
					</seg>
					<seg id="b.LUK.22.18" type="verse">
						Sa jusangane jamyo na ti juguimen otro biaje ni y tinegcha ubas, asta qui ufato y raenon Yuus.
					</seg>
					<seg id="b.LUK.22.19" type="verse">
						Ya jachule y pan, ya anae janae grasia, jaipe, ya janae sija, ilegña: Este y tataotaojo, ni y manmanae jamyo: fatitinas este para injajasoyo.
					</seg>
					<seg id="b.LUK.22.20" type="verse">
						Taegüijeja locue y copa, anae munjayan mañena ilegña: Este na copa y nuebo na trato gui jâgâjo, ni y machuda pot jamyo.
					</seg>
					<seg id="b.LUK.22.21" type="verse">
						Lao estagüeja y canae y umentregayo na jumajame gui lamasa.
					</seg>
					<seg id="b.LUK.22.22" type="verse">
						Ya magajet na y Lajin taotao ujanao, ni y esta manfagpo, lao ay ay ayo na taotao uinentrega!
					</seg>
					<seg id="b.LUK.22.23" type="verse">
						Ya jatutujon manafaesen entre sija, jae guiya sija ufinatinas este.
					</seg>
					<seg id="b.LUK.22.24" type="verse">
						N	22	24		52050	¶ Ya guaja locue inaguaguat guiya sija, jaye umasdangculo.
					</seg>
					<seg id="b.LUK.22.25" type="verse">
						Ya ilegña nu sija: Y ray y Gentiles, jafatitinas minagas gui jiloñija; ya ayo y fumatitinas ninasiña gui jiloñija, manmafanaan manmauleg na taotao.
					</seg>
					<seg id="b.LUK.22.26" type="verse">
						Lao ti infanaegüenao: sa jaye y mas dangculo guiya jamyo, ufamataegüije y mas diquique; ya y magas, ufamataegüije y mañeñetbe.
					</seg>
					<seg id="b.LUK.22.27" type="verse">
						Sa cao dangculoña, ayo y matatachong chumocho, pat ayo y mañeñetbe? ti ayo y matachong chumocho; lao guajo gaegue gui entalonmiyo taegüije ayo y mañeñetbe.
					</seg>
					<seg id="b.LUK.22.28" type="verse">
						Jamyo ayo sija y sumisigueja mangachongjo gui tentasionjo.
					</seg>
					<seg id="b.LUK.22.29" type="verse">
						Ya juaregla un raeno para jamyo, taegüije y as Tata ni y jaaregla y raeno para guajo.
					</seg>
					<seg id="b.LUK.22.30" type="verse">
						Para infañocho yan infanguimen, gui lamasajo gui raenoco; ya infanmatachong gui trono sija ya injisga y dose na tribo guiya Israel.
					</seg>
					<seg id="b.LUK.22.31" type="verse">
						Simon, Simon, estagüe, si Satanas, na malago nu jago para unquinila gui coladot taegüije y trigo;
					</seg>
					<seg id="b.LUK.22.32" type="verse">
						Lao guajo tayuyute jao, para chaña fafatta y jinengguemo: ya yanguin umabira jao, nafanfitme y mañelumo.
					</seg>
					<seg id="b.LUK.22.33" type="verse">
						Ya ilegña nu güiya: Señot, estayo listo para judalalag jao para y catset yan para y finatae.
					</seg>
					<seg id="b.LUK.22.34" type="verse">
						Ya ilegña: Jusangane jao Pedro, na ti uoo y gayo pago na jaane, antes di undagueyo tres biaje na guinin untungoyo.
					</seg>
					<seg id="b.LUK.22.35" type="verse">
						N	22	35		52160	¶ Ya ilegña nu sija: Anae jutago jamyo sin botsa, yan sin maleta, yan sin sapatos, guaja fattanmiyo? Ya ilegñija: Taya.
					</seg>
					<seg id="b.LUK.22.36" type="verse">
						Ayonae ilegña nu sija: Lao pago, y gaebotsa, uchuleja, yan taegüenaoja locue y maleta: ya jaye y taya espadaña, ubende y magaguña ya ufamajan uno.
					</seg>
					<seg id="b.LUK.22.37" type="verse">
						Sa jusangane jamyo, na este y esta matugue, nesesita na umacumple guiya guajo: Ya matufong gui entalo y manaelaye sija: sa y güinaja sija pot guajo, umanafanfagpo.
					</seg>
					<seg id="b.LUK.22.38" type="verse">
						Ya ilegñija: Señot, estagüeja dos na espada. Ya ilegña nu sija: Esta najong.
					</seg>
					<seg id="b.LUK.22.39" type="verse">
						Ya jumuyong, ya mapos, taegüijeja y costumbreña, para y egso Olibo; ya matatiye locue ni y disipuluña.
					</seg>
					<seg id="b.LUK.22.40" type="verse">
						Ya anae mato gui lugat, ilegña nu sija: Fanmanaetae, ya chamiyo fanjajalom gui tentasion.
					</seg>
					<seg id="b.LUK.22.41" type="verse">
						Ya sumuja guiya sija, gui un inagüit acho; ya dumimo, ya manaetae,
					</seg>
					<seg id="b.LUK.22.42" type="verse">
						Ylegña: Tata, yanguin malago jao, nasuja guiya guajo este y copa: lao munga mafatinas y malagojo, lao y malagomo.
					</seg>
					<seg id="b.LUK.22.43" type="verse">
						Ya finatoigüe güije un angjet guinin y langet, ya ninametgot.
					</seg>
					<seg id="b.LUK.22.44" type="verse">
						Ya anae estaba umagoninias, mas fejman manaetae: ya y masajalomña taegüije y mandangculo na gotan jâgâ, mamopodong papa gui eda.
					</seg>
					<seg id="b.LUK.22.45" type="verse">
						Ya anae cajulo guinin manaetae, ya mato gui disipuluña, jasoda na manmamaego sa mantriste,
					</seg>
					<seg id="b.LUK.22.46" type="verse">
						Ya ilegña nu sija: Jafa na manmamaego jamyo? fangajulo ya infanmanaetae, sa noseaja infanjalom gui tentasion.
					</seg>
					<seg id="b.LUK.22.47" type="verse">
						N	22	47		52280	¶ Ya mientras cumuecuentos, estagüe un manadan taotao, yan ayo y mafanaan si Judas, uno gui dose, na mafona gui menanñija, ya jumijijot gui as Jesus para uchico.
					</seg>
					<seg id="b.LUK.22.48" type="verse">
						Lao si Jesus ilegña nu güiya: Judas, pot un chicoja na unentrega y Lajin taotao?
					</seg>
					<seg id="b.LUK.22.49" type="verse">
						Ya anae malie, ni ayo sija y mangaegue gui oriyaña, jafa ujuyong, ilegñija: Señot, intaga ni y espada?
					</seg>
					<seg id="b.LUK.22.50" type="verse">
						Ya uno guiya sija jataga y tentago y magas mamale, ya jautut y agapa na talangaña.
					</seg>
					<seg id="b.LUK.22.51" type="verse">
						Ya manope si Jesus ilegña: Polo este esta. Ya japacha y talangaña, ya janamagong.
					</seg>
					<seg id="b.LUK.22.52" type="verse">
						Ayonae ilegña si Jesus ni y magas mamale, yan y capitan sija gui templo, yan y manamco sija ni y manmato guiya güiya: Manmato jamyo yan espada yan galute, taegüije y contra y saque?
					</seg>
					<seg id="b.LUK.22.53" type="verse">
						Anae estaba manjijitaja cada jaane gui templo, taya nae inestira y canaenmiyo contra guajo: lao este oranmiyo, yan y ninasiñan jinemjom.
					</seg>
					<seg id="b.LUK.22.54" type="verse">
						Ya maguot güe ya macone guato gui guima y magas mamale. Ya tinatitiyeja as Pedro lachago.
					</seg>
					<seg id="b.LUK.22.55" type="verse">
						Ya anae munjayan matotne y guafe gui talo gui patio, ya mandaña manmatachong, matachong si Pedro gui entaloñija.
					</seg>
					<seg id="b.LUK.22.56" type="verse">
						Ya linie ni un criada anae matachong gui ininan guafe, ya guinesatangüe, ya ilegña: Este locue na taotao manisija.
					</seg>
					<seg id="b.LUK.22.57" type="verse">
						Ya jadague, ilegña: Palaoan, ti jutungo güe.
					</seg>
					<seg id="b.LUK.22.58" type="verse">
						Ya anae na apmam linie ni otro ya ilegña: Mangachochongmo yuje sija? ya ilegña si Pedro: Taotao, ti guajo.
					</seg>
					<seg id="b.LUK.22.59" type="verse">
						Ya anae malofan una ora, otro jagosasegura ilegña: Magajet na sumisija este yan ayo, sa taotao Galilea locue este.
					</seg>
					<seg id="b.LUK.22.60" type="verse">
						Ya si Pedro ilegña: Taotao, ti jutungo jafa ilelegmo. Ya mientras cumecuentos, enseguidas umoo y gayo.
					</seg>
					<seg id="b.LUK.22.61" type="verse">
						Ya jabira güe y Señot ya jaaatan si Pedro. Ayonae jajaso si Pedro y sinangan y Señot, ni y ilegña nu güiya: Antes que uoo y gayo pago na jaane, undagueyo tres biaje.
					</seg>
					<seg id="b.LUK.22.62" type="verse">
						Ya jumuyong si Pedro ya guefcumasao.
					</seg>
					<seg id="b.LUK.22.63" type="verse">
						N	22	63		52440	¶ Ya y taotao sija ni gumuguot 
						<i>
							si Jesus,
						</i>
						 mabotlelea ya manalalamen.
					</seg>
					<seg id="b.LUK.22.64" type="verse">
						Ya anae mabendas y atadogña, mafaesen ilelegñija: Sangan; jaye jao munalamen?
					</seg>
					<seg id="b.LUK.22.65" type="verse">
						Ya megae sija na chinatfino masasangan contra guiya, manamamajlao güe.
					</seg>
					<seg id="b.LUK.22.66" type="verse">
						N	22	66		52470	¶ Ya anae manana mandaña sija y inetnon manamco na taotao sija y magas y mamale yan y escribas: ya macone guato gui tribunatñija, ilegñija:
					</seg>
					<seg id="b.LUK.22.67" type="verse">
						Yaguin jago si Jesucristo, sangane jam. Lao ilegña nu sija: Yaguin jusangane jamyo, ti injenggue yo;
					</seg>
					<seg id="b.LUK.22.68" type="verse">
						Ya yaguin guajo jamyo fumaesen, ti inepeyo.
					</seg>
					<seg id="b.LUK.22.69" type="verse">
						Lao desde pago para mona y Lajin taotao gaegue na matatachong gui agapa gui ninasiñan Yuus.
					</seg>
					<seg id="b.LUK.22.70" type="verse">
						Ya ilegña todos: Ayonae Lajin Yuus jao? Ya ilegña nu sija: Jamyo umalog na guajo yo.
					</seg>
					<seg id="b.LUK.22.71" type="verse">
						Ayonae ilegñija: Jafa mas na testimonio tanesesita? sa tajungogja esta gui pachotña.
					</seg>
				</div>
				<div id="b.LUK.23" type="chapter">
					<seg id="b.LUK.23.1" type="verse">
						YA todo y linajyanñija mangajulo, ya macone asta as Pilatos.
					</seg>
					<seg id="b.LUK.23.2" type="verse">
						Ya matutujon mafaaela ilegñija: Inseda este na taotao na janaquequelache y nasionta, yan mañoñoma na umanae tributo si Sesat, ya ilelegña na güiya si Cristo un ray.
					</seg>
					<seg id="b.LUK.23.3" type="verse">
						Ayonae si Pilatos finaesen ilegña: Jago y Ray y Judio sija? ya inepe ya ilegña: Jago umalog.
					</seg>
					<seg id="b.LUK.23.4" type="verse">
						Ya si Pilatos ilegña ni y magas y mamale, yan y linajyan taotao sija: Taya isao jusoda güine na taotao.
					</seg>
					<seg id="b.LUK.23.5" type="verse">
						Lao sija japotfia, ilegñija: Jaatbororota y taotao sija, mamananagüe guiya Judea todo, jatutujon desde Galilea asta esteja na lugat.
					</seg>
					<seg id="b.LUK.23.6" type="verse">
						Ya anae jajungog este si Pilatos, mamaesen cao taotao Galilea.
					</seg>
					<seg id="b.LUK.23.7" type="verse">
						Ya anae jatungo na gaegue gui sisiñan Herodes, janamanajanao asta as Herodes, sa estaba güe locue guiya Jerusalem güije sija na jaane.
					</seg>
					<seg id="b.LUK.23.8" type="verse">
						N	23	8		52600	¶ Ya si Herodes anae jalie si Jesus, ninasenmagof: sa jagasja jadesea na ulie, sa jajujungog guinin güiya, megae na güinaja: ya jananangga na ufanlie guinin güiya y milagro.
					</seg>
					<seg id="b.LUK.23.9" type="verse">
						Ya jafaesen megae na sinangan: lao taya inepe güe.
					</seg>
					<seg id="b.LUK.23.10" type="verse">
						Yan mangaegue y magas y mamale yan y escribas na manmatatachong ya mafaaela güe fijom.
					</seg>
					<seg id="b.LUK.23.11" type="verse">
						Lao si Herodes yan y sendaluña, madespresia yan mabotlea, yan manaminagago ni lamlam na magago, ya manatalo guato as Pilatos.
					</seg>
					<seg id="b.LUK.23.12" type="verse">
						Ya umamigo si Pilatos yan Herodes güijeja na jaane: sa guinin umachatlie y dos.
					</seg>
					<seg id="b.LUK.23.13" type="verse">
						Ya si Pilatos janaetnon y magas y mamale, yan y magalaje yan y taotao sija,
					</seg>
					<seg id="b.LUK.23.14" type="verse">
						Ya ilegña nu sija: Inquene mague guiya guajo este na taotao na janaquequelache y taotao sija; ya, estagüe, na jufaesen gui menanmiyo, ya taya jusoda ni jafa na isao güine na taotao pot y finaaelamimiyo sija.
					</seg>
					<seg id="b.LUK.23.15" type="verse">
						Aje, ni si Herodes: sa junafalag iya güiya, ya, estagüe, ni jafa na ufanmerese na finatae pot y guinin finatinasña.
					</seg>
					<seg id="b.LUK.23.16" type="verse">
						Enao mina bae jucastiga ya jusotta.
					</seg>
					<seg id="b.LUK.23.17" type="verse">
						Ya manesesita na umasotta uno gui guipot.
					</seg>
					<seg id="b.LUK.23.18" type="verse">
						Ya managang cada uno, ilegñija: Nasuja juyong enao na taotao ya umasotta si Barabas:
					</seg>
					<seg id="b.LUK.23.19" type="verse">
						Sa mapreso pot un jatsamiento yan mamuno ni y jafatinas gui siuda.
					</seg>
					<seg id="b.LUK.23.20" type="verse">
						Ya si Pilatos ilegña talo nu sija, Malagomiyo na umasotta si Jesus.
					</seg>
					<seg id="b.LUK.23.21" type="verse">
						Lao managang ilegñija: Atane gui quiluus, atane gui quiluus.
					</seg>
					<seg id="b.LUK.23.22" type="verse">
						Ya ilegña nu sija gui mina tres biaje: Sa jafa? jafa na taelaye finatinasña este na taotao? Taya ni jafa na causa para umapuno jusoda guiya güiya. Pot este na rason bae jucastigaja ya jusotta.
					</seg>
					<seg id="b.LUK.23.23" type="verse">
						Lao sija enseguidas janadangculo inagangñija, ya magagao na umaatane gui quiluus. Ya y inagangñija mangana.
					</seg>
					<seg id="b.LUK.23.24" type="verse">
						Ayonae si Pilatos janae sentensia na ufatinas taemano y guinagaoñiñija.
					</seg>
					<seg id="b.LUK.23.25" type="verse">
						Ya masotta ayo y guinin mapreso pot jatsamiento yan mamuno, ayo y guinin magagagao: ya manmaentrega as Jesus gui minalagoñija.
					</seg>
					<seg id="b.LUK.23.26" type="verse">
						N	23	26		52780	¶ Ya anae macocone güe maguot si Simon, taotao Sirene, ni guinin y fangualuan, ya manae ni quiluus na uapagaye gui taten Jesus.
					</seg>
					<seg id="b.LUK.23.27" type="verse">
						N	23	27		52790	¶ Ya matatitiye ni y dangculon linajyan taotao yan famalaoan sija ni mangacasao yan manatangis pot güiya.
					</seg>
					<seg id="b.LUK.23.28" type="verse">
						Lao si Jesus jabira güe tate guiya sija ilegña; Famalaoan Jerusalem, chamiyo fangacasao pot guajo, lao fangacasao pot jamyoja yan pot y famaguonmiyo.
					</seg>
					<seg id="b.LUK.23.29" type="verse">
						Sa, estagüe, na ufato sija jaane nae umaalog: Mandichoso sa y manmachora, yan y tiyan sija ni ti manmamañago, yan y pecho sija ni ti manmamómogsae.
					</seg>
					<seg id="b.LUK.23.30" type="verse">
						Ayonae matutujon maalog ni egso sija: Famodong gui jilonmame; ya y sabana sija: Tampe jam.
					</seg>
					<seg id="b.LUK.23.31" type="verse">
						Sa yaguin y betde na jayo jafatinas estesija, y anglo, jafa uchogüe?
					</seg>
					<seg id="b.LUK.23.32" type="verse">
						N	23	32		52840	¶ Ya macone locue dos palo na taelaye finatinasñija para ufanmapuno yan güiya.
					</seg>
					<seg id="b.LUK.23.33" type="verse">
						Ya anae manmato güije na lugat ni mafanaan Calabera, maatane gui quiluus güije yan ayo y dos ni y taelaye finatinasñija, uno gui agapa ya y otro gui acagüe.
					</seg>
					<seg id="b.LUK.23.34" type="verse">
						Ya si Jesus ilegña: Tata, asie estesija; sa ti jatungo jafa jachochogüe. Ya manafacae entre sija y magaguña, ya marifa.
					</seg>
					<seg id="b.LUK.23.35" type="verse">
						Ya y taotao sija manotojgue ya maaatanja. Ya mabotlelea ni y magas sija locue, ya ilelegñija: Ufañatba otrosija: palo ya usatban maesagüe, yaguin este si Cristo, ni guine as Yuus.
					</seg>
					<seg id="b.LUK.23.36" type="verse">
						Ya mamofefea ni y sendalo sija, manmato guiya güiya, ya mafanunue ni y binagle.
					</seg>
					<seg id="b.LUK.23.37" type="verse">
						Ya ilegñija: Yaguin jago Ray y Judio sija, satban maesa jao.
					</seg>
					<seg id="b.LUK.23.38" type="verse">
						Ya guaja locue un tinigue gui jiloña: ESTE GUIYA Y RAY Y JUDIO SIJA.
					</seg>
					<seg id="b.LUK.23.39" type="verse">
						Ya uno gui ayo y taelaye finatinasñija ilegna: Yaguin jago si Cristojao? Satban maesajao yan jame.
					</seg>
					<seg id="b.LUK.23.40" type="verse">
						Lao inepe ni otro, ya linalatde ilegña: Ti maañao jao as Yuus, sa gaegue jao gui mismo sinentensia?
					</seg>
					<seg id="b.LUK.23.41" type="verse">
						Lao jita magajet na tunas; sa utafanresibe pot y finatinasta: lao este na taotao, taya taelaye finatinasña.
					</seg>
					<seg id="b.LUK.23.42" type="verse">
						Ya ilegña: Jesus, jajaso yo yaguin matojao gui raenomo.
					</seg>
					<seg id="b.LUK.23.43" type="verse">
						Ayonae ilegña nu güiya: Magajet jusangane jao: Pago mismo na jaane utajita na dos guiya Paraiso.
					</seg>
					<seg id="b.LUK.23.44" type="verse">
						Ya anae buente y oran a las sais, jumuyong jomjom todo y jilo y tano asta y oran a las nuebe,
					</seg>
					<seg id="b.LUK.23.45" type="verse">
						Ya y atdao jomjom, ya y cottinan templo maipe gui talo.
					</seg>
					<seg id="b.LUK.23.46" type="verse">
						Ya anae umagang si Jesus, ni dangculo na inagang, ilegña: Tata, y canaemo nae jupolo y espiritujo; ya anae munjayan jasangan este, jaentrega y espiritu.
					</seg>
					<seg id="b.LUK.23.47" type="verse">
						N	23	47		52990	¶ Ya anae jalie y senturion estesija y manmalofan, janamalag si Yuus, ilegña: Sen magajet este na taotao na tunas.
					</seg>
					<seg id="b.LUK.23.48" type="verse">
						Ya todo y linajyan taotao ni mandaña anae manmalofan este sija, anae malie y jagas sinesede, natumalo guato ya jaseco pechonñija.
					</seg>
					<seg id="b.LUK.23.49" type="verse">
						Lao todo y atungoña yan y famalaoan ni tumatitiye güe desde Galilea, manestaba manlachago maatanja este sija.
					</seg>
					<seg id="b.LUK.23.50" type="verse">
						N	23	50		53020	¶ Ya estagüe, un taotao na y naanña si José, un taotao na pápagat, mauleg na taotao yan tunas:
					</seg>
					<seg id="b.LUK.23.51" type="verse">
						(Ti jaconsiente y pinagatñija ni y finatinasñija:) Taotao Arimatea, gui Siuda y Judiosija, ya güiya locue jananangga y raenon Yuus.
					</seg>
					<seg id="b.LUK.23.52" type="verse">
						Este mato gui as Pilatos, ya jagagao y tataotao Jesus.
					</seg>
					<seg id="b.LUK.23.53" type="verse">
						Ya janatunog gui quiluus, ya jabalutan gui un sabanas, ya japolo gui un naftan ni maguadog gui acho, ya taya ni uno mapolo güije antes.
					</seg>
					<seg id="b.LUK.23.54" type="verse">
						Ya ayo na jaane y inaregla y pascua, ya pago manana gui sabado.
					</seg>
					<seg id="b.LUK.23.55" type="verse">
						Ya manmato locue y famalaoan ni y tumatitiye desde Galilea, ya malie y naftan yan jaftaemano mapoloña y tataotaoña.
					</seg>
					<seg id="b.LUK.23.56" type="verse">
						Ya tumalo guato sija, ya manmamamauleg paopao yan inggüente sija: ya mandescansa gui sabado na jaane jaftaemanoja y tinago.
					</seg>
				</div>
				<div id="b.LUK.24" type="chapter">
					<seg id="b.LUK.24.1" type="verse">
						LAO y finenana na jaane gui semana, gui taftataf gui egaan, manmato gui naftan, mapmañuñule guato paopao ni y finamaulegñija.
					</seg>
					<seg id="b.LUK.24.2" type="verse">
						Ya masoda y acho na esta managalileg gui pettan y naftan.
					</seg>
					<seg id="b.LUK.24.3" type="verse">
						Ya anae manjalom ti masoda y tataotao y Señot Jesus.
					</seg>
					<seg id="b.LUK.24.4" type="verse">
						Ya anae manmajngang nu este, dos taotao tumotojgue gui oriyanñija, na minagagago ni y lamlam na magago.
					</seg>
					<seg id="b.LUK.24.5" type="verse">
						Ya anae ninafanmaañao ya manecon papa gui eda, ilegñija nu sija: Jafa muna inaliligao y lâlâ gui entalo y manmatae?
					</seg>
					<seg id="b.LUK.24.6" type="verse">
						Taegüe güine, lao esta cajulo: jaso y mansinangane jamyo, anae estataba Galilea,
					</seg>
					<seg id="b.LUK.24.7" type="verse">
						Ylegña: Na nesesita na y Lajin taotao umaentrega gui canae y taotao sija ni manisao, y umaatane gui quiluus, ya ucajulo talo gui mina tres na jaane.
					</seg>
					<seg id="b.LUK.24.8" type="verse">
						Ayonae jajaso sija y sinanganña,
					</seg>
					<seg id="b.LUK.24.9" type="verse">
						Ya manalo guato gui naftan ya jasangane y onse nu este sija, yan todo y pumalo.
					</seg>
					<seg id="b.LUK.24.10" type="verse">
						Ya sija si Maria Magdalena yan si Juana, yan si Maria nanan Santiago; yan y pumalo palaoan ni mangachongñija, sumangane y apostoles nu estesija.
					</seg>
					<seg id="b.LUK.24.11" type="verse">
						Lao sija japolo na taetiningo, y sinanganñija ya ti majonggue.
					</seg>
					<seg id="b.LUK.24.12" type="verse">
						N	24	12		53200	¶ Ayonae cajulo si Pedro, ya malago asta y naftan: ya anae ñumejon ya jaatan jalom, jalilie y sabanasja gui un lugat, ya mapos güe iyasija ya ninamanman nu este y manmalofan.
					</seg>
					<seg id="b.LUK.24.13" type="verse">
						N	24	13		53210	¶ Ya, estagüe, dos guiya sija na jumajanao, güijeja na jaane, para un songsong ni naanña Emmaus, sesenta estadios desde Jerusalem.
					</seg>
					<seg id="b.LUK.24.14" type="verse">
						Ya cumuecuentos y dos mona pot todo estesija y masusede.
					</seg>
					<seg id="b.LUK.24.15" type="verse">
						Ya susede anae cumuecuentos y dos, ya manafaesen entre sija, mato si Jesus ya mañisija manjanao.
					</seg>
					<seg id="b.LUK.24.16" type="verse">
						Lao y atadogñija calang manmatampe, para chañija tumutungo güe.
					</seg>
					<seg id="b.LUK.24.17" type="verse">
						Ya ilegña nu sija: Jafa na cuentosmimiyo uno yan otro, anae manajanao jamyo, ya mañaga ya ninafantriste?
					</seg>
					<seg id="b.LUK.24.18" type="verse">
						Inepe ni ayo y uno ni y naanña si Cleofas ya ilegña nu güiya: Ada sumagaja jao guiya Jerusalem, ya ti untungo jafa manmalofan güine sija na jaane?
					</seg>
					<seg id="b.LUK.24.19" type="verse">
						Ayonae ilegña nu sija: Jafa sija? Ya ilegñija nu güiya: Ayo sija iyon si Jesus Nasareno, ni profeta güe ni gaeninasiña gui checho yan y sinangan gui menan Yuus yan todo y taotao sija;
					</seg>
					<seg id="b.LUK.24.20" type="verse">
						Ya maentrega, gui magas mamale yan y magalajenmame para umasentensia ni y finatae, ya maatane gui quiluus.
					</seg>
					<seg id="b.LUK.24.21" type="verse">
						Lao jame innanangga sa güiya y para unafanlibre y Israel. Junggan, yan mas qui todo este, pago esta mina tres na jaane desde que masusede estesija.
					</seg>
					<seg id="b.LUK.24.22" type="verse">
						Yan locue palo famalaoan ni mangachongmame janamanman jam sa manmato gui naftan gui taftataf gui egaan;
					</seg>
					<seg id="b.LUK.24.23" type="verse">
						Ya anae ti masoda y tataotaoña, manmato guiya jame ilegñija na manmanlie sija y liniin angjet sija, ni y jasnangane na lâlâgüe.
					</seg>
					<seg id="b.LUK.24.24" type="verse">
						Ya mamjanao guato gui naftan palo gui mangachongmame ya masoda taemanoja y sinangan y famalaoan; lao ti malie güe.
					</seg>
					<seg id="b.LUK.24.25" type="verse">
						Ya ilegña nu sija: O taotao manaetiningo jamyo, yan y ñateng y corasonmiyo para injenggue todo y sinangan y profeta sija!
					</seg>
					<seg id="b.LUK.24.26" type="verse">
						Ada ti nesesita na si Cristo ufamadese nu este sija ya taegüine nae ujalom gui minalagña?
					</seg>
					<seg id="b.LUK.24.27" type="verse">
						Ya jatutujon desde as Moises, yan y profeta sija, y jasangangane claro todo ni tinigue ni y pot güiya.
					</seg>
					<seg id="b.LUK.24.28" type="verse">
						Ya manmato gui sengsong ni jajananagüe güije; ya jasigue para mas chago jinanaoña.
					</seg>
					<seg id="b.LUK.24.29" type="verse">
						Lao sija janasaga fuetsao, ilegñija: Maela tafañaga sa este puenge ya jocog y jaane; ya jumalom para usaga mañisija.
					</seg>
					<seg id="b.LUK.24.30" type="verse">
						Ya susede, anae matachong gui lamasa yan sija, jachule y pan ya jabendise, ya jaipe ya manninae.
					</seg>
					<seg id="b.LUK.24.31" type="verse">
						Ayonae manmababa atadogñija ya matungo güe; lao güiya jamalingoja gui inatanñija.
					</seg>
					<seg id="b.LUK.24.32" type="verse">
						Ya ilegñija entre y dos: Ada ti sinenggue y corasonta gui sumanjalomta mientras jacuentutusejit gui chalan, yan anae jababayejit ni y tinigue?
					</seg>
					<seg id="b.LUK.24.33" type="verse">
						Ya cumajulo y dos güije na ora, ya tumalo guato Jerusalem: ya masoda y onse mandadaña, yan y manestaba mangachongñiñija,
					</seg>
					<seg id="b.LUK.24.34" type="verse">
						Ya ilelegñija: Magajet, esta cajulo y Señot, na umalie yan si Simon.
					</seg>
					<seg id="b.LUK.24.35" type="verse">
						Ayonae sija jasangane nu este sija y masusede gui chalan; yan jafa taemano, tungoñija anae jaipe y pan.
					</seg>
					<seg id="b.LUK.24.36" type="verse">
						N	24	36		53440	¶ Ya mientras manguecuentos nu este sija, güiya tumojgueja gui entaloñija, y ilegña nu sija: Pas guiya jamyo.
					</seg>
					<seg id="b.LUK.24.37" type="verse">
						Ayonae manmaañao ya manmajngang ya jinasonñija na manmanlie sija un espiritu.
					</seg>
					<seg id="b.LUK.24.38" type="verse">
						Lao güiya ilegña nu sija: Jafa na ninafanestotba jamyo? Ya jafa na cumajulo y jinasonmiyo gui corasonmiyo?
					</seg>
					<seg id="b.LUK.24.39" type="verse">
						Atanja y canaejo yan y adengjo, sa guajo mismoyo: pacha yan inlie sa y espiritu taecatne ni tolang, taegüije inliija na guajayo,
					</seg>
					<seg id="b.LUK.24.40" type="verse">
						Ya anae jasangan este, manfinanue ni y canaeña yan y adengña.
					</seg>
					<seg id="b.LUK.24.41" type="verse">
						Ya anae ti jajonggue sija pot minagofñija, ya ninafanmanman, güiya ilegña nu sija: Guaja güine jafa para utacano?
					</seg>
					<seg id="b.LUK.24.42" type="verse">
						Ya sija janae un pedason güijan na mapeja.
					</seg>
					<seg id="b.LUK.24.43" type="verse">
						Ya jachule ya jacano gui menanñija.
					</seg>
					<seg id="b.LUK.24.44" type="verse">
						N	24	44		53520	¶ Ya ilegña nu sija: Este sija na sinangan ni y jusangangane jamyo anae manjijita: taemanoja na nesesita na umacumple todo y esta matugue gui lay Moises yan y profeta sija, yan y Salmos pot guajo.
					</seg>
					<seg id="b.LUK.24.45" type="verse">
						Ayonae manbinaba y jinasoñija para ujatungo y tinigue;
					</seg>
					<seg id="b.LUK.24.46" type="verse">
						Ya ilegña nu sija: Taegüine esta matugue, na si Cristo ufamadese ya ucajulo talo guinin y manmatae gui mina tres na jaane;
					</seg>
					<seg id="b.LUK.24.47" type="verse">
						Ya umapredica gui naanña y sinetsot yan inasiin isao, gui todo y nasion sija, umatutujon desde Jerusalem.
					</seg>
					<seg id="b.LUK.24.48" type="verse">
						Ya jamyo testigo nu estesija na güinaja.
					</seg>
					<seg id="b.LUK.24.49" type="verse">
						Ya, estagüe, na bae jutago y promesan y Tatajo gui jilo miyo: lao jamyo fañaga gui siuda guiya Jerusalem, asta que manminagago jamyo ni y ninasiña guinin iya jululo.
					</seg>
					<seg id="b.LUK.24.50" type="verse">
						N	24	50		53580	¶ Ya manquinene juyong asta Betania; ya jajatsa y canaeña ya manbinendise sija.
					</seg>
					<seg id="b.LUK.24.51" type="verse">
						Ya susede anae manbinendise, jaapatte güe guiya sija ya machule julo gui Langet.
					</seg>
					<seg id="b.LUK.24.52" type="verse">
						Ya sija jaadora ya manalo guato Jerusalem yan y dangculon minagofñija;
					</seg>
					<seg id="b.LUK.24.53" type="verse">
						Ya mangaegue siempre gui templo, manmanbendidise as Yuus. Amen.
					</seg>
				</div>
			</div>
			<div id="b.JOH" type="book">
				<div id="b.JOH.1" type="chapter">
					<seg id="b.JOH.1.1" type="verse">
						Y tutujonña gaegue y Finijo, ya y Finijo güiya yan si Yuus; ya y Finijo güiya si Yuus.
					</seg>
					<seg id="b.JOH.1.2" type="verse">
						Güiya gaegue gui tutujonña yan si Yuus.
					</seg>
					<seg id="b.JOH.1.3" type="verse">
						Todo y güinaja sija manmafatinas pot güiya; yaguin ti pot güiya, taya ni esta mafatinas, nu y gaegue gui finatinas sija.
					</seg>
					<seg id="b.JOH.1.4" type="verse">
						Y linâlâ gaegue guiya güiya, ya y linâlâ, güiya y candet y taotao sija.
					</seg>
					<seg id="b.JOH.1.5" type="verse">
						Ya y candet gui jalom jomjom maniina, ya y jemjom ti matungo.
					</seg>
					<seg id="b.JOH.1.6" type="verse">
						Y un taotao ni manafato guine as Yuus, y naanña si Juan.
					</seg>
					<seg id="b.JOH.1.7" type="verse">
						Güiya mamaela para testimonio, para ufannae testimonio nu y candet, para ufanmanjonggue todo y taotao pot güiya.
					</seg>
					<seg id="b.JOH.1.8" type="verse">
						Güiya ti y candet, lao mamaela para ufannae testimonio nu y candet.
					</seg>
					<seg id="b.JOH.1.9" type="verse">
						Ayo y magajet na candet ni maniina y todo taotao, na mamamaela güine gui tano.
					</seg>
					<seg id="b.JOH.1.10" type="verse">
						Güiya gaegue gui tano, ya y tano mafatinas pot güiya, ya y tano ti matungo güe.
					</seg>
					<seg id="b.JOH.1.11" type="verse">
						Güiya mato gui iyoña ya iyoña ti marisibe güe.
					</seg>
					<seg id="b.JOH.1.12" type="verse">
						Lao todo y rumesibe güe, güiya janae ninasiñanñija para ufamaguon Yuus; junggan, para todo ni y jumonggue y naanña.
					</seg>
					<seg id="b.JOH.1.13" type="verse">
						Sija manmalilis ti guinin y jâgâ, ya ti guinin y minagof y catne, ya ti guinin minagof y taotao, lao guinin as Yuus.
					</seg>
					<seg id="b.JOH.1.14" type="verse">
						Ya ayo na Finijo mamacatne ya sumaga guiya jita (ya talie y minalagña, ayo na minalag taegüije y linilisja gui tata), bula y grasia yan y minagajet.
					</seg>
					<seg id="b.JOH.1.15" type="verse">
						Si Juan manae testimonio nu güiya ya umagang ya ilegña: Güiya ayo y jusasangan: y mamaela gui tateco, güiya dangculoña qui guajo, sa güiya finenena qui guajo.
					</seg>
					<seg id="b.JOH.1.16" type="verse">
						Gui binilaña manmañulijit todo, yan y grasia pot y grasia.
					</seg>
					<seg id="b.JOH.1.17" type="verse">
						Sa y tinago sija pot si Moises esta manae, lao y grasia yan y minagajet, pot si Jesucristo namanmato.
					</seg>
					<seg id="b.JOH.1.18" type="verse">
						Si Yuus, taya taotao lumie, taya na tiempo, ayo na Lajiña, y linilisja, na gaegue san jalom y pechon tata, güiya jafanue jit nu güiya.
					</seg>
					<seg id="b.JOH.1.19" type="verse">
						Ya este y testimonien Juan, anae y Judio sija manafanmato nu y mamale yan Lebita sija, guine Jerusalem, ni manmafasen: Jago, jaye jao?
					</seg>
					<seg id="b.JOH.1.20" type="verse">
						Güiya jaconfesatñaejon ya ti japune, lao jaconfesatñaejon, ilegña: Guajo ti Jesucristo yo.
					</seg>
					<seg id="b.JOH.1.21" type="verse">
						Ya mafaesen: Jafa nae? Jago si Elias? Ya ilegña: Ti guajo yo. Jago ayo na profeta? Ya manope: Aje.
					</seg>
					<seg id="b.JOH.1.22" type="verse">
						Enaomina ilegñija nu güiya: Jaye jao? para siñajam infanmanope ni y tumago jam. Jafa ilelegmo nu jago namaesa?
					</seg>
					<seg id="b.JOH.1.23" type="verse">
						Ylegña: Guajo inagang yo nu y umaagang gui desierto; natunas y chalan señot, taegüije ilegña si Esaias profeta.
					</seg>
					<seg id="b.JOH.1.24" type="verse">
						Ya ayo sija ni namanmato ni y guinin Fariseo sija.
					</seg>
					<seg id="b.JOH.1.25" type="verse">
						Ya mafafaesen güe ya ilegñija nu güiya: Sajafa na managpangejao, yaguin ti jago si Jesucristo, ni si Elias, ni y ayo na profeta?
					</seg>
					<seg id="b.JOH.1.26" type="verse">
						Si Juan manope ilelegña: Guajo managpagpange an janom; mas y entalo miyo, guaja uno na ti intingo.
					</seg>
					<seg id="b.JOH.1.27" type="verse">
						Este uje y mamaela gui tateco, y mas dangculo qui guajo, ya guajo ti dignoyo na jupula ni y coreas y sapatosña.
					</seg>
					<seg id="b.JOH.1.28" type="verse">
						Este sija finatinas guiya Betania y otra banda gui Jordan, anae managpagpange si Juan.
					</seg>
					<seg id="b.JOH.1.29" type="verse">
						N	1	29		53900	¶ Y siguiente na jaane jalie si Juan si Jesus na mamaela para iya güiya ya ilegña: Estagüe y corderon Yuus na janajanao y isao gui tano.
					</seg>
					<seg id="b.JOH.1.30" type="verse">
						Este yuje ileo, na y tateco mamamaela un laje y dangculoña qui guajo, sa güiya finenena qui guajo.
					</seg>
					<seg id="b.JOH.1.31" type="verse">
						Ya guajo ti jutungo; lao para umafanue y Israel nu güiya, enao mina mato yo yan managpagpange yo an janom.
					</seg>
					<seg id="b.JOH.1.32" type="verse">
						Si Juan manae testiomonio ilegña: Julie y Espiritu ni tumutunog guinin y langet, taegüije y paluma ya sumaga gui jiloña.
					</seg>
					<seg id="b.JOH.1.33" type="verse">
						Ya guajo ti jutungo güe, lao y munamamaela yo para ufanagpange an janom, ayo sumangane yo: Sobre ayo na unlie na tumunog y Espiritu ya sumaga guiya güiya, este uje y managpagpange ni Espiritu Santo.
					</seg>
					<seg id="b.JOH.1.34" type="verse">
						Ya guajo julie ya manae yo testimonio nu y güiya y Lajin Yuus.
					</seg>
					<seg id="b.JOH.1.35" type="verse">
						N	1	35		53960	¶ Y siguiente na jaane tumalo manmatojgue si Juan yan dos gui disipuluña.
					</seg>
					<seg id="b.JOH.1.36" type="verse">
						N	1	36		53970	¶ Ya Jaatan si Jesus ni mamomocat güije, ya ilegña: Estagüe y Corderon Yuus.
					</seg>
					<seg id="b.JOH.1.37" type="verse">
						Ya majungog ni dos na disipuluña comequentosña yan madalalag si Jesus.
					</seg>
					<seg id="b.JOH.1.38" type="verse">
						Ya jabira güe si Jesus ya jalie na madadalalag güe nu sija ya ilegña nu sija: Jafa inaliligao? Ya sija ilegñija: Rabi (este finijo comequeilegña, gui chamorro, Maestro) manu sagamo?
					</seg>
					<seg id="b.JOH.1.39" type="verse">
						Ylegña: mamaela ya unlie. Manmamaela ya jalie manu nae sumaga ya mañagaja yan güiya, güije na jaane, sa jijut y ora y mina dies.
					</seg>
					<seg id="b.JOH.1.40" type="verse">
						Si Andres y chelun Simon Pedro, güiya uno gui dos y jumungog umadingan an Juan, yan madalalag güe.
					</seg>
					<seg id="b.JOH.1.41" type="verse">
						Güiya jasoda finena y cheluña as Simon, ya ilegña nu güiya: Tasoda y Mesias (ni y cumequeilegña: güiya si Cristo).
					</seg>
					<seg id="b.JOH.1.42" type="verse">
						Ya macone guato as Jesus; anae inatan as Jesus ilegña: Jago Simon, patgon Jonas: jago mafanaan Sefas (cumequeilegña: acho).
					</seg>
					<seg id="b.JOH.1.43" type="verse">
						Y siguiente na jaane, malago si Jesus malag Galilea, ya jasoda si Felipe, taotao Betsaida, gui siudan Andres yan Pedro.
					</seg>
					<seg id="b.JOH.1.45" type="verse">
						Si Felipe jasoda si Nataniel ya ilegña nu güiya: Esta tasoda ayo y jatugue si Moises gui tinago yan y profeta, Jesus, taotao Nasaret y patgon José.
					</seg>
					<seg id="b.JOH.1.46" type="verse">
						Ya ilegña si Nataniel: Guinin Nasaret siña jumuyong minauleg? Ylegña si Felipe: maela ya unlie.
					</seg>
					<seg id="b.JOH.1.47" type="verse">
						Si Jesus jalie mamaela para iya güiya, si Nataniel, ya ilegña nu güiya: Estagüe senmagajet iyon Israel, na taya finababa guiya güiya.
					</seg>
					<seg id="b.JOH.1.48" type="verse">
						Ylegña nu güiya si Nataniel: Guine manu na untungo yo? Manope si Jesus ya ilegña nu güiya: Antes di si Felipe uninagang, na gaegue jao gui papa y ygos, guajo julie jao.
					</seg>
					<seg id="b.JOH.1.49" type="verse">
						Manope si Nataniel ya ilegña: Rabi, jago uje y lajin Yuus, jago uje y ray guiya Israel.
					</seg>
					<seg id="b.JOH.1.50" type="verse">
						Manope si Jesus ya ilegña nu güiya: Sa jusangane jao, na julie jao gui papa y ygos, ya unjonggue? Jago unlie mandangculoña na güinaja qui este.
					</seg>
					<seg id="b.JOH.1.51" type="verse">
						Ylegña nu güiya: Magajet ya magajet jusangane jao, y mamaela na tiempo nae unlie y langet mababa ya y angjet sija guine as Yuus mangajujulo yan manututunog gui jilo y Lajin taotao.
					</seg>
				</div>
				<div id="b.JOH.2" type="chapter">
					<seg id="b.JOH.2.1" type="verse">
						Y mina tres na jaane, mafatinas y guipot umasagua, gui Cana, siudan Galilea, ya y nanaña si Jesus gaegue güije.
					</seg>
					<seg id="b.JOH.2.2" type="verse">
						Ya si Jesus yan y disipuluña maagange locue para y guipot umasagua.
					</seg>
					<seg id="b.JOH.2.3" type="verse">
						Anae taya y bino, y nanaña si Jesus ilegña nu güiya: Taya binoñija.
					</seg>
					<seg id="b.JOH.2.4" type="verse">
						Ya ilegña nu güiya si Jesus: Pot jafayo na juentalo nu jago, palaoan? trabia ti mafato y orajo.
					</seg>
					<seg id="b.JOH.2.5" type="verse">
						Si nanaña ilegña ni manmañeñetbe: Fatinas todo y tinagoña.
					</seg>
					<seg id="b.JOH.2.6" type="verse">
						Y estaba güije saes lauyan acho, parejoja yan y guinasgasñija y Judios, na manulat, cada uno, dos pat tres cantaro.
					</seg>
					<seg id="b.JOH.2.7" type="verse">
						Ylegña si Jesus nu sija: Nafanbula este sija lauyan janom. Ya manafanbula asta y pachot.
					</seg>
					<seg id="b.JOH.2.8" type="verse">
						Ya ilegña nu sija: Chile pago ya innae y maestrosala; ya machule.
					</seg>
					<seg id="b.JOH.2.9" type="verse">
						Ya anae y maestrosala jachague y janom na mafatimas bino, ya ti jatungo guine mano: (lao y manmañeñetbe tumungo, na jachule y janom), y maestrosala jaagange y nobio;
					</seg>
					<seg id="b.JOH.2.10" type="verse">
						Ya ilegña nu güiya: Todo y taotao janafofona y mauleg na bino; ya yaguin esta manjaspog, ayo nae y mas manaelaye: lao jago unnanana y mauleg na bino asta pago.
					</seg>
					<seg id="b.JOH.2.11" type="verse">
						Este na tutujon y señatña sija, jafatinas si Jesus, guiya Cana suidan Galilea, ya janamatungo y minalagña; ya y disipuluña sija majonggue güe.
					</seg>
					<seg id="b.JOH.2.12" type="verse">
						Despues di este tumunog guiya Capernaum, güiya yan y mañeluña yan y disipuluña sija, ya mañaga güije ti megae na jaane.
					</seg>
					<seg id="b.JOH.2.13" type="verse">
						N	2	13		54240	¶ Y estaba güije jijot y pascuan y Judios, ya si Jesus cajulo guiya Jerusalem.
					</seg>
					<seg id="b.JOH.2.14" type="verse">
						Ya jasoda gui guimayuus manmanbebende y nubiyo yan y quinilo, yan y paluma, yan y manmanulalaeca manmatatachong:
					</seg>
					<seg id="b.JOH.2.15" type="verse">
						Ya mañaolag ni tale, ya janafanmalago todo gui guimayuus, yan y quinilo, yan y nubiyo; yan y machapon y salape y manmanulalaeca, yan manaalinquin y lamasa,
					</seg>
					<seg id="b.JOH.2.16" type="verse">
						Ya ilegña ni manmanbebende ni paluma: Nafanjanao güine este sija na güinaja, ya chamiyo fumatitinas y guima tata, guima namajan.
					</seg>
					<seg id="b.JOH.2.17" type="verse">
						Entonses manmanjaso y disipuluña ni estaba matugue: Ynigo y guimamo cumano yo.
					</seg>
					<seg id="b.JOH.2.18" type="verse">
						N	2	18		54290	¶ Y Judio sija manmanope ya ilegñija; Jafa na señat unfanuejam taegüije ayo, sa jago unfatinas este sija na güinaja?
					</seg>
					<seg id="b.JOH.2.19" type="verse">
						Si Jesus manope ya ilegña: Yulang este na gumayuus, ya y tres na jaane; junacajulo talo.
					</seg>
					<seg id="b.JOH.2.20" type="verse">
						Ayonae y Judio sija ilegñija: Gui cuarentaisaes años manacajulo este na gumayuus, ya jago, gui tres na jaane, unacajulo?
					</seg>
					<seg id="b.JOH.2.21" type="verse">
						Lao güiya umadingan ni guima tataotaoña.
					</seg>
					<seg id="b.JOH.2.22" type="verse">
						Enao mina anae cajulo guine manmatae, y disipuluña jajaso na munjayan jasangane este, ya manmanjonggue ni tinigue sija yan y sinangan ni jasangan si Jesus.
					</seg>
					<seg id="b.JOH.2.23" type="verse">
						N	2	23		54340	¶ Ya, güiya gaegue guiya Jerusalem gui pascua, y jaane ni guipot, ya megae manmanjonggue ni naanña, anae malie sija y señatña sija ni jafatinas.
					</seg>
					<seg id="b.JOH.2.24" type="verse">
						Lao si Jesus namaesa, ti jaangoco güe guiya sija, sa güiya jatungo todo taotao,
					</seg>
					<seg id="b.JOH.2.25" type="verse">
						Ya taya nesesida na jaye unae testimonio ni taotao, sa güiya tumungo y guaja gui jalom taotao.
					</seg>
				</div>
				<div id="b.JOH.3" type="chapter">
					<seg id="b.JOH.3.1" type="verse">
						YA guaja un taotao Fariseo na naanña si Nicodemo, prinsipe y Judiosija.
					</seg>
					<seg id="b.JOH.3.2" type="verse">
						Este mato gui as Jesus gui puenge ya ilegna nu güiya: Rabi, jame intingo na jago maestro guine as Yuus, sa taya siña fumatinas este sija na señat, ni unfatitinas, yaguin ti sumisija yan Yuus.
					</seg>
					<seg id="b.JOH.3.3" type="verse">
						Ynepe as Jesus ya ilegña nu güiya: Magajet ya magajet y jusangane jao, na y ti mafañago talo, ti siña jalie y raenon Yuus.
					</seg>
					<seg id="b.JOH.3.4" type="verse">
						Ylegña nu güiya si Nicodemo: Jafa muna siña y taotao mafañago yaguin este biju; siña güe jumalom dos biaje, talo gui jalom y tiyan nanaña ya umafañago?
					</seg>
					<seg id="b.JOH.3.5" type="verse">
						Ynepe as Jesus: Magajet ya magajet jusangane jao, na y ti mafañago ni janom yan ni iyon Espiritu, ti siña jumalom gui raenon Yuus.
					</seg>
					<seg id="b.JOH.3.6" type="verse">
						Todo y mafañago ni guine catne, catneja güe; ya y mafañago guine Espiritu, espirituja güe.
					</seg>
					<seg id="b.JOH.3.7" type="verse">
						Chamo ninamamanman ni jusangane jao: Y nesesita jamyo na mafañago talo.
					</seg>
					<seg id="b.JOH.3.8" type="verse">
						Y manglo manguaefe mano malagoña, ya unjungog y bengbengña, lao ti untungo guine manu mague, ni tampoco para manu guato. Taegüenao todo ayo y manmafañago guine Espiritu.
					</seg>
					<seg id="b.JOH.3.9" type="verse">
						Si Nicodemo manope ya ilegña: Jafa muna siña este?
					</seg>
					<seg id="b.JOH.3.10" type="verse">
						Ynepe as Jesus ya ilegña nu güiya: Jago un maestro guiya Israel ya ti untungo este?
					</seg>
					<seg id="b.JOH.3.11" type="verse">
						Magajet ya magajet jusangane jao, Y tatungo, tasangan; ya y talie tadeclara, ya ti inresibe y testimoniota.
					</seg>
					<seg id="b.JOH.3.12" type="verse">
						Yaguin jusangane jao güinajan tano, ya ti unjonggue, jafa taemano unjonggue yaguin jusangane jao güinajan langet?
					</seg>
					<seg id="b.JOH.3.13" type="verse">
						Ya taya cajulo gui langet, güiyaja y tumunog guine y langet, güiya matungo, y Lajin taotao ni y gaegue gui langet,
					</seg>
					<seg id="b.JOH.3.14" type="verse">
						Ya jaf taemanoja si Moises janacajulo y serpiente gui desierto, taegüijeja na nesesita na y Lajin taotao umanacajulo.
					</seg>
					<seg id="b.JOH.3.15" type="verse">
						Para todo ayo y jumonggue güe, ti siña malingo, ya guaja linâlâña na taejinecog.
					</seg>
					<seg id="b.JOH.3.16" type="verse">
						N	3	16		54520	¶ Sa taegüenao na jaguaeya si Yuus y tano, janae ni linilisja Lajiña y para todo ayo y jumonggue güe, ti siña malingo, ya guaja linâlâña na taejinecog.
					</seg>
					<seg id="b.JOH.3.17" type="verse">
						Sa ti jatago si Yuus y Lajiña guato gui tano, para usapit y tano, lao para y tano unalibre pot güiya.
					</seg>
					<seg id="b.JOH.3.18" type="verse">
						Y jumonggue güe, ti umasapit; ayo y ti jumonggue güe ayo umasapit, sa ti manjonggue ni naan unoja na Lajin Yuus.
					</seg>
					<seg id="b.JOH.3.19" type="verse">
						Ya este na sinapit, na y inina malag y tano, ya y taotao sija gaonñija y jemjom qui y inina, sa y finatinasñija taelaye.
					</seg>
					<seg id="b.JOH.3.20" type="verse">
						Sa todo ayo y fumatinas y taelaye, chatlie y inina, ya ti malag y inina, sa y chechoña no sea umareprende.
					</seg>
					<seg id="b.JOH.3.21" type="verse">
						Ayo y fumatinas y magajet, malag y inina, para y unamatungo finatinasña, sa y finatinasña guine as Yuus.
					</seg>
					<seg id="b.JOH.3.22" type="verse">
						N	3	22		54580	¶ Despues di estesija, mato si Jesus yan y disipuluña sija, gui un tano Judea ya gaegue güije yan sija managpange.
					</seg>
					<seg id="b.JOH.3.23" type="verse">
						Managpapange locue si Juan, guiya Enon, jijot guiya Salim, sa gaegue güije megae na janom: ya sija manmamaela, ya manmatagpange.
					</seg>
					<seg id="b.JOH.3.24" type="verse">
						Sa si Juan trabia ti mapopolo gui catset.
					</seg>
					<seg id="b.JOH.3.25" type="verse">
						Ya guaja un inaguaguat entre sija yan y disipulon Juan yan y Judio sija pot y guinasgas.
					</seg>
					<seg id="b.JOH.3.26" type="verse">
						Ya manmato gui as Juan, ya ilegñija nu güiya: Rabi, ayo y gaegue güije guinin iya jago, gui otro banda Jordan ni unnae testimonio, estagüe! na jatagpange, yan y todo y taotao manmato guiya güiya.
					</seg>
					<seg id="b.JOH.3.27" type="verse">
						Manope si Juan ilegña: Ti siña y taotao manresibe jafa, yaguin ti manae guine y langet.
					</seg>
					<seg id="b.JOH.3.28" type="verse">
						Jamyoja innae testimonio na guinin jusangan: Ti guajo si Jesucristo, lao guajo matago gui menaña.
					</seg>
					<seg id="b.JOH.3.29" type="verse">
						Ya guaja asaguaña, güiya y nobio locue; lao amigon nobio, ni y tomotojgue ya jajujungogja, ya magof dangculo pot y sinangan y nobio. Taegüine pues este minagofjo esta macumple.
					</seg>
					<seg id="b.JOH.3.30" type="verse">
						Güiya siempre, lumálamodong; ya guajo manaladiquique.
					</seg>
					<seg id="b.JOH.3.31" type="verse">
						N	3	31		54670	¶ Y guinin jila mague, güiya mas taquilo qui todo; ya y iyon y tano, tanoja güe, ya iyon y tanoja jasasangan; ya y mamaela guine langet, güiya iyajululo.
					</seg>
					<seg id="b.JOH.3.32" type="verse">
						Tanae testimonio, nu y lumie ya jajungog, ya taya rumesibe y testimonioña.
					</seg>
					<seg id="b.JOH.3.33" type="verse">
						Ya y rumesibe y testimonioña, este sumeyo na si Yuus, güiya magajet.
					</seg>
					<seg id="b.JOH.3.34" type="verse">
						Sa y tinago as Yuus, y fino Yuus jasangan; sa si Yuus ti mannanae güe ni y Espiritu pot medida.
					</seg>
					<seg id="b.JOH.3.35" type="verse">
						Sa y tata yaña y Lajiña ya todo y güinaja japolo gui canaeña.
					</seg>
					<seg id="b.JOH.3.36" type="verse">
						Y jumonggue y Lajiña guaja taejinecog na linâlâ; ya ayo y ti manjonggue y Lajiña, ti ulie linâlâ, lao y binibon Yuus gaegue gui jiloña.
					</seg>
				</div>
				<div id="b.JOH.4" type="chapter">
					<seg id="b.JOH.4.1" type="verse">
						ANAE y Señot jatungo, na Fariseo sija manmanjungog, na si Jesus jafatinas disipuluña ya jatagpange megaeña qui si Juan.
					</seg>
					<seg id="b.JOH.4.2" type="verse">
						(Achogja ti si Jesus namaesa matagpange, lao y disipuluñaja),
					</seg>
					<seg id="b.JOH.4.3" type="verse">
						Jadingo guiya Judea, ya mapos talo malag Galilea.
					</seg>
					<seg id="b.JOH.4.4" type="verse">
						Ya janesesita na umalofan inanaco Samaria.
					</seg>
					<seg id="b.JOH.4.5" type="verse">
						Mato pues gui un siudan Samaria, na mafanaan Sicar, jijot gui fangualuan na si Jacob janae si José, lagiña.
					</seg>
					<seg id="b.JOH.4.6" type="verse">
						Ya gaegue güine y tipo Jacob. Enaomina si Jesus, sa yayas güe guinin y chalan, matachong gui oriyan y tipo. Güenao na ora cana a las saes.
					</seg>
					<seg id="b.JOH.4.7" type="verse">
						Mato un palaoan Samaria para ufanlupog janom; ya si Jesus ilegña nu güiya: Naeyo ya juguinem.
					</seg>
					<seg id="b.JOH.4.8" type="verse">
						Sa y disipuluña manmapos para y siuda, para ufanmamajan nengcano.
					</seg>
					<seg id="b.JOH.4.9" type="verse">
						Ylegña nu güiya y palaoan Samaria: Jaftaemano na jago y Judio jao, ya untagojit najunaguinemjao, ya guajo palaoan Samaria? (Sa y Judio sija ti manatungo yan y taotao Samaria).
					</seg>
					<seg id="b.JOH.4.10" type="verse">
						Manope si Jesus, ya ilegña nu güiya: Yaguin untungo y ninaeña si Yuus yan jaye güe y sumangane jao, naeyo ya juguinem: jago ungagao güe ya güiya unninae janom lalâlâ.
					</seg>
					<seg id="b.JOH.4.11" type="verse">
						Ya y palaoan ilegña nu güiya: Señot, taya siña unlupog, sa y tipo tadong: amano pues nae guaja jao ni y janom lalâlâ.
					</seg>
					<seg id="b.JOH.4.12" type="verse">
						Ada dangculoña jao qui y tatanmame as Jacob, ni y numaejam nu este na tupo, ya güiya gumiguinem yan famaguonña, yan y gaña gâgâ sija?
					</seg>
					<seg id="b.JOH.4.13" type="verse">
						Manope si Jesus, ya ilegña nu güiya: Jaye y guminem nu este na janom, güiya umajo talo.
					</seg>
					<seg id="b.JOH.4.14" type="verse">
						Lao ayo y guminem uje na janom y junae güe, para todo y tiempo ti umajo; ya ayo na janom y guajo junae güe, güiya y janom tupo, ni jumuyong para linâlâ na taejinecog.
					</seg>
					<seg id="b.JOH.4.15" type="verse">
						Ylegña nu güiya y palaoan: Señot, naeyo nu este na janom para ti siñayo majo, ni jutalo mague para jufanlupog.
					</seg>
					<seg id="b.JOH.4.16" type="verse">
						Si Jesus ilegña nu güiya: Janao agange y asaguamo, ya unmamaela güine mague.
					</seg>
					<seg id="b.JOH.4.17" type="verse">
						Manope y palaoan ya ilegña nu güiya: Taya asaguajo. Ylegña nu güiya si Jesus: Mauleg sinanganmo na ilegmo. Taya asaguajo.
					</seg>
					<seg id="b.JOH.4.18" type="verse">
						Sa sinco jagas asaguamo; ya pago y gaegue guiya jago, ti güiya y asaguamo: este unsangan pot minagajet.
					</seg>
					<seg id="b.JOH.4.19" type="verse">
						Ya ilegña nu güiya y palaoan: Señot, pineloco nu jago, profeta jao.
					</seg>
					<seg id="b.JOH.4.20" type="verse">
						Y tatanmame manmanadodora güine gui jalomtano, ya jamyo ilegmiyo, na iya Jerusalem, ayo na lugat, siempre nae umafatinas y adorasion.
					</seg>
					<seg id="b.JOH.4.21" type="verse">
						Ylegña nu güiya si Jesus: Palaoan, jonggue yo sa ufato y ora, na ti este na jalomtano, ni iya Jerusalem, inadora jamyo si Yuus Tata.
					</seg>
					<seg id="b.JOH.4.22" type="verse">
						Jamyo inadora ti intingo. Jame inadora y tiningomame, sa y satbasion y Judio sija güiya.
					</seg>
					<seg id="b.JOH.4.23" type="verse">
						Lao y jaane umamaela, ya güiya güe pago, nae y magajet na manmanadododora, uje adodora si Yuus Tata gui espiritu yan y minagajet; sa si Yuus Tata, locue jaaliligao ayo sija y umadodora güe.
					</seg>
					<seg id="b.JOH.4.24" type="verse">
						Si Yuus, güiya Espiritu, ya y umadora güe, siempre jaadora güe y espiritu yan y minagajet.
					</seg>
					<seg id="b.JOH.4.25" type="verse">
						Ylegña nu güiya y palaoan: Guajo jutungo na y Mesias umamaela (ayo y naanña si Cristo); yaguin mato güe, güiya ufanagüejit todo.
					</seg>
					<seg id="b.JOH.4.26" type="verse">
						Ylegña nu güiya si Jesus: Guajoyo, ni umadingangane jao.
					</seg>
					<seg id="b.JOH.4.27" type="verse">
						N	4	27		54990	¶ Ya pot este manmato y disipuluña ya ninafanmanman pot y umadingan yan y palaoan: ya ni uno siña umalog: Jafa finaesesenmo? pat, pot jafa uncuentutuse güe?
					</seg>
					<seg id="b.JOH.4.28" type="verse">
						Taegüenao y palaoan japolo y batdeña, ya mapos malag y siuda, jasangane y taotao sija ya ilegña:
					</seg>
					<seg id="b.JOH.4.29" type="verse">
						Fanmamaela ya inlie un taotao ni sumangane yo todo y finatinaso! Güiya buente si Cristo?
					</seg>
					<seg id="b.JOH.4.30" type="verse">
						Manmapos gui siuda, ya manmalag as Jesus.
					</seg>
					<seg id="b.JOH.4.31" type="verse">
						Ayo na tiempo magagagao güe ni disipulo sija, ilegñija: Rabi, chocho!
					</seg>
					<seg id="b.JOH.4.32" type="verse">
						Ya güiya ilegña na sija: Guaja najo nengcano na jamyo ti intingo.
					</seg>
					<seg id="b.JOH.4.33" type="verse">
						Enaomina y disipulo sija ilegñija entre sija: Buente guaja chumulilie naña?
					</seg>
					<seg id="b.JOH.4.34" type="verse">
						Si Jesus ilegña nu sija: Y nengcanojo y jufatinas y minalago ayo y tumago yo, ya magpo chechoña.
					</seg>
					<seg id="b.JOH.4.35" type="verse">
						Ya ti ilegmiyo: Guaja trabia cuatro na meses nae ufato y quineco? Estagüe na jusangane jamyo: Fanalagquilo y matanmiyo ya inatan y fangualuan sija, sa esta manapaca para quineco.
					</seg>
					<seg id="b.JOH.4.36" type="verse">
						Ya y mangoco uresibe y apasña, ya uchule y tinegcha para taejinecog na linâlâ; para ayo y mangoco, ya ayo y manananom mandaña gui minagof.
					</seg>
					<seg id="b.JOH.4.37" type="verse">
						Ya pot este macumple y sinangan: uno manananom ya y otro mangongoco.
					</seg>
					<seg id="b.JOH.4.38" type="verse">
						Guajo jamyo tumago para infanmangoco ya ti jamyo chumogüe; otro manmachocho ya jamyo manjalom gui chechoñija.
					</seg>
					<seg id="b.JOH.4.39" type="verse">
						N	4	39		55110	¶ Ya megae na taotao Samaria, taotao güije na siuda, manmanjonggue nu güiya pot y sinangan y palaoan, sa manae testimonio na ilegña: Jasangane yo todo ni y finatinasjo.
					</seg>
					<seg id="b.JOH.4.40" type="verse">
						Enao mina anae y taotao Samaria manmato guiya güiya, magagao na usaga ya ufandaña; ya güiya sumaga güije dos na jaane.
					</seg>
					<seg id="b.JOH.4.41" type="verse">
						Ya y manmanjonggue nu güiya gofmegae pot y sinanganña.
					</seg>
					<seg id="b.JOH.4.42" type="verse">
						Ya ilegñija nu y palaoan: Pago ti pot y finomo na injenggue; sa jame mismo injingog güe, ya intingo na este, güiya y magajet na Salvadot y tano.
					</seg>
					<seg id="b.JOH.4.43" type="verse">
						N	4	43		55150	¶ Ya depues di dos na jaane, jumanao güije ya malag Galilea.
					</seg>
					<seg id="b.JOH.4.44" type="verse">
						Potjafa na si Jesus mismo manae testimonio, na y profeta gui tanoña taya onraña.
					</seg>
					<seg id="b.JOH.4.45" type="verse">
						Ya pot este anae malag Galilea, y taotao Galilea maresibe güe sa malie todo y finatinasña guiya Jerusalem, na jafatinas gui tiempo y guipot; sa sija locue manmalag y guipot.
					</seg>
					<seg id="b.JOH.4.46" type="verse">
						N	4	46		55180	¶ Mato, otro biaje, si Jesus, guiya Cana siuda guiya Galilea, nae y jafatinas bino y janom: ya guaja güije un magalaje na y lajiña malango guiya Capernaum.
					</seg>
					<seg id="b.JOH.4.47" type="verse">
						Ya anae jajungog na si Jesus, jumanao gui Juda ya tumunog para Galilea, mapos güe malag as Jesus, ya jagagao na utunog guiya Capernaum, ya uamte y lajiña, sa esta cumequematae.
					</seg>
					<seg id="b.JOH.4.48" type="verse">
						Enao mina si Jesus ilegña nu güiya: Yaguin ti inlie señat sija, yan y ninamanman sija, ti injenggue.
					</seg>
					<seg id="b.JOH.4.49" type="verse">
						Ya ilegña y magalage nu güiya: Señot, tunog lasajyao, antes qui umatae y lajijo!
					</seg>
					<seg id="b.JOH.4.50" type="verse">
						Ylegña si Jesus nu güiya: Janao, sa y lajimo lâlâ! Jajonggue y taotao y sinangan Jesus ni y sinangane güe, ya mapos.
					</seg>
					<seg id="b.JOH.4.51" type="verse">
						Ya anae güiya tumutunog, y familiaña matagam güe ya masangane na ilegñija, Na y lajimo lâlâ!
					</seg>
					<seg id="b.JOH.4.52" type="verse">
						Mamaesen jafa na ora y lajiña na mumauleg, ya ilegñija: Nigap gui las siete na ora pinelo ni calenturaña.
					</seg>
					<seg id="b.JOH.4.53" type="verse">
						Jatungo y tataña enao na ora nae sinangane güe as Jesus, Y lajimo lâlâ; ya güiya namaesa jajonggue yan todo y familiaña!
					</seg>
					<seg id="b.JOH.4.54" type="verse">
						Este y mina dos na señat, na jafatinas si Jesus, anae jinanaoña guiya Judea, para Galilea.
					</seg>
				</div>
				<div id="b.JOH.5" type="chapter">
					<seg id="b.JOH.5.1" type="verse">
						DESPUES di manmalofan este sija, guaja gupot y Judio sija ya si Jesus cajulo guiya Jerusalem.
					</seg>
					<seg id="b.JOH.5.2" type="verse">
						Ya iya Jerusalem, jijot gui petta quinilo sija, guaja un tangque janom na mafananaan gui fino Hebreo, Betesda, na guaja sinco potta.
					</seg>
					<seg id="b.JOH.5.3" type="verse">
						Ya manestaba güije megagae na manmalango: bachet, mangojo, yan mansogsog.
					</seg>
					<seg id="b.JOH.5.5" type="verse">
						Ya gaegue güije un taotao na esta malofan treinta y ocho años na malango.
					</seg>
					<seg id="b.JOH.5.6" type="verse">
						Linie as Jesus na umaason, ya anae jatungo na amam na tiempo, ilegña nu güiya: Malago jao na umagong?
					</seg>
					<seg id="b.JOH.5.7" type="verse">
						Ynepe güe ni y malango: Señot, taya jaye yo unninajalom gui tangque y tiempo nae y janom sigue ni calalamten, ya anae jumajanaoyo, otro tumunog antes qui guajo.
					</seg>
					<seg id="b.JOH.5.8" type="verse">
						Sinanangane as Jesus: Cajulojao, jatsa y camamo ya unjanao!
					</seg>
					<seg id="b.JOH.5.9" type="verse">
						Ya enseguidas magong y chetnot ayo na taotao, ya jajatsa y camaña ya mapos. Lao ayo na jaane sabado.
					</seg>
					<seg id="b.JOH.5.10" type="verse">
						N	5	10		55350	¶ Ylegñija y Judio sija nu y manamagong: Sabado, este na jaane, ti tunas unchule y camamo!
					</seg>
					<seg id="b.JOH.5.11" type="verse">
						Manope güe: Ayo y munamagong yo, güiya namaesa sumangane yo: jatsa y camamo ya unjanao.
					</seg>
					<seg id="b.JOH.5.12" type="verse">
						Entonses mafaesen güe: Jaye enao na taotao y sumangane jao, na unjatsa y camamo yan unjanao?
					</seg>
					<seg id="b.JOH.5.13" type="verse">
						Ayo y guinin minamagong güe, ti jatungo jaye; sa si Jesus esta mapos, sa gaegue güije na lugat, un linajyan taotao.
					</seg>
					<seg id="b.JOH.5.14" type="verse">
						Sineda güe despues as Jesus, gui templo, ya ilegña: Estagüe esta magong jao; chamo umiisao talo no sea na taelayeña qui este ufato guiya jago.
					</seg>
					<seg id="b.JOH.5.15" type="verse">
						Ayo na taotao mapos, ya jasangane Judio sija na si Jesus ninamagong y chetnotña.
					</seg>
					<seg id="b.JOH.5.16" type="verse">
						Ya pot este na rason, y Judio sija madulalag si Jesus, sa y jafatinas este na güinaja gui sabado na jaane.
					</seg>
					<seg id="b.JOH.5.17" type="verse">
						Entonses si Jesus maninepe: Si tatajo jafatitinas asta pago, yan guajo locue jufatitinas.
					</seg>
					<seg id="b.JOH.5.18" type="verse">
						Ya pot este na rason y Judio sija japrocura mas dangculo para ujapuno, say ti janainaleja y sabado na jaane, lao pot y jasangan locue na si Yuus güiya y tataña; jafatitinas güiyaja parejo yan si Yuus.
					</seg>
					<seg id="b.JOH.5.19" type="verse">
						N	5	19		55440	¶ Entonses si Jesus manope ilegña nu sija: Magajet ya magajet jusangane jamyo: Ti siña y Lajiña jafatinas jafa pot güiya namaesa, lao jafa y jalie finatinas y tata; sa todo y finatinasña, taemanoja y Lajiña locue fumatinas.
					</seg>
					<seg id="b.JOH.5.20" type="verse">
						Sa y Tata yaña y Lajiña ya jafanue nu güiya todo ni jafatitinas; ya jafanue nu güiya y checho ni mandangculo, ya jamyo unfanmanman.
					</seg>
					<seg id="b.JOH.5.21" type="verse">
						Sa taegüenao si Tata janafangajulo y manmatae ya jananae linâlâñija, taegüije locue y Lajiña janae y linâlâ, jaye malagoña.
					</seg>
					<seg id="b.JOH.5.22" type="verse">
						Sa y Tata taya jaye jajujusga, lao todo y juisio, janae y Lajiña.
					</seg>
					<seg id="b.JOH.5.23" type="verse">
						Para todo ufanmanonra ni Lajiña jaf taemanoja jaonra y Tata. Ya y ti umonra y Lajiña, ti jaonra si Tata ni tumago güe.
					</seg>
					<seg id="b.JOH.5.24" type="verse">
						Magajet ya magajet jusangane jamyo: Y jumungog y sinanganjo, ya jumonggue ayo y tumago yo, guaja linâlâfia taejinecog; ya ti ufato gui sinapet; lao esta malofan guine y finatae para y linâlâ.
					</seg>
					<seg id="b.JOH.5.25" type="verse">
						Magajet ya magajet jusangane jamyo: Y ora mamamaela, ya pago esta; na y manmatae sija ujajungog y inagang Lajin Yuus; ya ayo sija y jumungog, ufanlâlâ.
					</seg>
					<seg id="b.JOH.5.26" type="verse">
						Sa taegüine y Tata guaja linâlâfia guiya güiyaja; taegüineja janae locue y Lajiña, para uguaja linâlâña guiya güiyaja:
					</seg>
					<seg id="b.JOH.5.27" type="verse">
						Ya janae locue ninasiñaña para ufatinas juisio, sa güiya y Lajin taotao.
					</seg>
					<seg id="b.JOH.5.28" type="verse">
						Chamiyo ninafanmamanman ni este: sa y ora mamamaela, na todo ayo sija y mangaegue gui naftan, umajungog y inagangña,
					</seg>
					<seg id="b.JOH.5.29" type="verse">
						Ya jumanao juyong; y fumatinas mauleg, ufanjuyong gui quinajulo para linâlâ; ya ayo sija y fumatinas taelaye, y quinajulo para sinapit.
					</seg>
					<seg id="b.JOH.5.30" type="verse">
						N	5	30		55550	¶ Ti siña yo namaesa mamatinas jafa: taemanoja y jiningogco, ayoja jujusga, sa y juisioco tunas, sa ti jualiligao y minalagojo; lao y minalago y tata ni tumago yo.
					</seg>
					<seg id="b.JOH.5.31" type="verse">
						Yaguin mannae yo testimonio nu guajo namaesa, y testimoniojo ti magajet.
					</seg>
					<seg id="b.JOH.5.32" type="verse">
						Guaja otro na mannanae testimonio. nu guajo; ya guajo jutungo na y testimonioña, ni y ninaiña pot guajo, magajet.
					</seg>
					<seg id="b.JOH.5.33" type="verse">
						Jamyo manmatago para as Juan, ya güiya mannae testimonio ni magajet;
					</seg>
					<seg id="b.JOH.5.34" type="verse">
						Lao y testimonio ni juresibe, ti guinin y taotao: lao jusangane estesija, para jamyo infanlibre.
					</seg>
					<seg id="b.JOH.5.35" type="verse">
						Güiya y lámpara ni masonggue ya maniina; ya jamyo infanmalago manmagof didide na tiempo gui candetña.
					</seg>
					<seg id="b.JOH.5.36" type="verse">
						Ya y testimonio ni gaegue guiya guajo mas dangculo qui y gaegue gui as Juan; sa y finatinas ni y Tata numaeyo para umacumple, ayo na finatinas na guajo jufatinas; este jatestifica nu guajo, nu y Tata tumago yo.
					</seg>
					<seg id="b.JOH.5.37" type="verse">
						Si Tata locue ni y tumago yo, güiya namaesa mannae y testimonio nu guajo. Jamyo tat nae injingog bosña, ni locue ti inlie jechuraña.
					</seg>
					<seg id="b.JOH.5.38" type="verse">
						Ya taya sinanganña sumaga guiya jamyo; sa ti injenggue na güiya manago.
					</seg>
					<seg id="b.JOH.5.39" type="verse">
						Aligao y tinigue sija sa y jinasonmiyo iya güiya nae inguaja y linâlâ na taejinecog; ya sija todo ufanmannae testimonio nu guajo,
					</seg>
					<seg id="b.JOH.5.40" type="verse">
						Ti manmalago jamyo manmamaela guiya guajo, para uguaja linâlâ.
					</seg>
					<seg id="b.JOH.5.41" type="verse">
						Ynenra y taotao sija, guajo ti juresibe.
					</seg>
					<seg id="b.JOH.5.42" type="verse">
						Lao guajo jutungo jamyo na taya y güinaeyan Yuus ni y gaegueja guiya jamyo.
					</seg>
					<seg id="b.JOH.5.43" type="verse">
						Guajo mato yo pot y naan Tatajo, ya ti inresibe yo; yaguin otro mato pot y naanña namaesa, ayo inresibe.
					</seg>
					<seg id="b.JOH.5.44" type="verse">
						Jafa muna siña injenggue jamyo ni y rumesibe inenra uno sija yan otro, ya ti inaligao y inenraja na mato guine as Yuus na unoja?
					</seg>
					<seg id="b.JOH.5.45" type="verse">
						Ti injaso na jufaaela jamyo gui as Tata: ya y fumaaela jamyo si y Moises, ayo nae gaegue ininangganmiyo.
					</seg>
					<seg id="b.JOH.5.46" type="verse">
						Pues yaguin injenggue si y Moises, injenggue yo locue: sa iya guajo nae manugue 
						<i>
							si Moises.
						</i>
					</seg>
					<seg id="b.JOH.5.47" type="verse">
						Lao yaguin tinigueña sija ti injenggue, jafa muna injenggue y sinanganjo?
					</seg>
				</div>
				<div id="b.JOH.6" type="chapter">
					<seg id="b.JOH.6.1" type="verse">
						DESPUES di manmalofan estesija, mapos si Jesus malag y otro banda y tasen Galilea, na ayo y tasen Tiberias.
					</seg>
					<seg id="b.JOH.6.2" type="verse">
						Ya madalalag güe ni y dangculo na linajyan taotao sa jalie sija y megaegae na señat ni jafatinas gui manmalango.
					</seg>
					<seg id="b.JOH.6.3" type="verse">
						Ya cajulo si Jesus gui un ogso, ya matachong güije yan y disipuluña sija.
					</seg>
					<seg id="b.JOH.6.4" type="verse">
						Ya jijot y guipot pascua, guipot y Judio sija.
					</seg>
					<seg id="b.JOH.6.5" type="verse">
						Ya anae tumalag jilo si Jesus, jalie na guaja mamamaela para iya güiya, un linajyan na taotao, ilegña as Felipe: Manu nae tafanmamajan pan para ufañocho este sija?
					</seg>
					<seg id="b.JOH.6.6" type="verse">
						Jasangan este para uchague güe; sa güiya tumungo jafa ufatinas.
					</seg>
					<seg id="b.JOH.6.7" type="verse">
						Manope si Felipe: Dosiento na denario na pan, ti ufannajong para cada uno guiya sija ufañule didide.
					</seg>
					<seg id="b.JOH.6.8" type="verse">
						Ylegña nu güiya, uno gui disipuluña sija, Andres, chelun Simon Pedro:
					</seg>
					<seg id="b.JOH.6.9" type="verse">
						Un patgon gaegue güine na guaja sinco pan sebada yan dos güijan na diquique: Lao jafa na estesija, gui entalo y este na minegae?
					</seg>
					<seg id="b.JOH.6.10" type="verse">
						Ylegña si Jesus: Nafanason y taotao. Ya megae na chaguan gaegue güije na lugat, ya manason y taotao, cana sinco mil na lalaje.
					</seg>
					<seg id="b.JOH.6.11" type="verse">
						Ya jachule si Jesus ayo sija na pan ya anae janae si Yuus grasias, jaipie todo ayo y manaason; taegüijija locue ni y güijan sija, jaf taemanoja y minalagoñija.
					</seg>
					<seg id="b.JOH.6.12" type="verse">
						Ya anae manjaspog ilegña ni disipuluña sija: Joca todo y dinidide ni y tetenjan, sa munga guaja malingo.
					</seg>
					<seg id="b.JOH.6.13" type="verse">
						Ya jajoca todo, ya janabula dose na canastran dangculo ni y dinidide, dinididin y sincoja na pan sebada, y tejnan ayo sija y mañocho.
					</seg>
					<seg id="b.JOH.6.14" type="verse">
						Ayo sija na taotao, anae jalie y señat ni jafatinas si Jesus, ilegñija: Este senmagajet na güiya y profeta ni para umamaela gui tano.
					</seg>
					<seg id="b.JOH.6.15" type="verse">
						N	6	15		55870	¶ Ayo na tiempo jatungo si Jesus, na ufanmamaela para umacone pot minetgot, ya jafatinas y ray, tumalo guato gui un jalomtano güigüiyaja namaesa.
					</seg>
					<seg id="b.JOH.6.16" type="verse">
						Anae esta pupuenge manunog y disipuluña sija gui tase.
					</seg>
					<seg id="b.JOH.6.17" type="verse">
						Ya manjalom gui un sajyan, ya manchinichile ni tase para Capernaum. Ya pago jomjom, ya si Jesus ti manfinatotoe sija.
					</seg>
					<seg id="b.JOH.6.18" type="verse">
						Ya cajulo dangculo na napon pot rason un dangculo na manglo na manguaefe.
					</seg>
					<seg id="b.JOH.6.19" type="verse">
						Ya anae esta manmamogsae gui tase calang bente sinco pot trenta estadio, malie si Jesus na mamomocat gui jilo y tase ya lumalajijot guato gui sajyan: ya manmaañao sija.
					</seg>
					<seg id="b.JOH.6.20" type="verse">
						Lao güiya ilegña nu sija: Guajoyo; chamiyo fanmaañao!
					</seg>
					<seg id="b.JOH.6.21" type="verse">
						Manmagof anae maresibe gui sajyan; ya ensiguidas mato y sajyan gui tano ni y jajananao güe.
					</seg>
					<seg id="b.JOH.6.22" type="verse">
						N	6	22		55940	¶ Y inagpaña na jaane, y linajyan taotao ni gaegue gui otro bandan tase, jalilie na taya güije mas na unoja na sajyan diquique, ya jatungo na si Jesus ti jumalom gui sajyan yan y disipuloña sija, lao y disipuloña sija esta manmapos sijaja;
					</seg>
					<seg id="b.JOH.6.23" type="verse">
						(Ya manmato sija y sajyan diquique guine Tiberias, jijot güije na lugat anae mañocho ni pan, despues di y Señot janae si Yuus grasias.)
					</seg>
					<seg id="b.JOH.6.24" type="verse">
						Ya anae jalie y linajyan taotao sija na si Jesus taegüe güije, ni y disipuluña sija; manjalom sija locue gui sajyan diquique, ya manmapos para Capernaum, maaliligao si Jesus.
					</seg>
					<seg id="b.JOH.6.25" type="verse">
						Ya anae masoda gui otro bandan tase, ilegñija nu güiya: Rabi Ngaean nae mato jao güine?
					</seg>
					<seg id="b.JOH.6.26" type="verse">
						Maninepe as Jesus ilegña: Magajet ya magajet jusangane jamyo; na inaliligao yo, ti pot y liniimiyo ni señat sija; lao pot y quinanomiyo ni pan, y ninafanjaspog jamyo.
					</seg>
					<seg id="b.JOH.6.27" type="verse">
						Fanmachocho, munga para ayo y fafalingo na nengcano, lao ayo na nengcano y sumaga taejinecog na linâlâ, ni y Lajin taotao numae jamyo; sa güiya sineyo ni Tata, si Yuus.
					</seg>
					<seg id="b.JOH.6.28" type="verse">
						Enao mina ilegñija nu güiya: Jafa tafatinas, para utafatinas y checho Yuus?
					</seg>
					<seg id="b.JOH.6.29" type="verse">
						Si Jesus manope ilegña nu sija: Este y checho Yuus, na injenggue ayo y jatago.
					</seg>
					<seg id="b.JOH.6.30" type="verse">
						Entonses ilegñija nu güiya: Jafa na señat unfatinas para inlie, ya injenggue jao? Jafa chechomo?
					</seg>
					<seg id="b.JOH.6.31" type="verse">
						Si tatanmame jacano y mana gui desierto, taemanoja y munjayan matugue; pan guine y langet manmanae para u jacano.
					</seg>
					<seg id="b.JOH.6.32" type="verse">
						Ya ilegña si Jesus nu sija: Magajet ya magajet jusangane jamyo, na ti si Moises numae jamyo ni pan guine y langet, si Tatajo janae jamyo ni magajet na pan guine y langet.
					</seg>
					<seg id="b.JOH.6.33" type="verse">
						Sa y pan Yuus ayo y tumunog guine y langet, ya jananae linâlâ y tano.
					</seg>
					<seg id="b.JOH.6.34" type="verse">
						Ayo nae ilegñija nu güiya: Señot naejam siempre ni este na pan!
					</seg>
					<seg id="b.JOH.6.35" type="verse">
						Si Jesus ilegña nu sija: Guajo y pan lalâlâ; y mato guiya guajo, ti uñalang; ya y jumonggue yo, ti umajo para taejinecog.
					</seg>
					<seg id="b.JOH.6.36" type="verse">
						Lao jusangane jamyo; na este inlie yo ya ti injenggue.
					</seg>
					<seg id="b.JOH.6.37" type="verse">
						Todo y janae yo si Tata, ufato guiya guajo; ya ayo y ufanmato guiya guajo, gosmagajet na guajo ti siña juyute güe juyong.
					</seg>
					<seg id="b.JOH.6.38" type="verse">
						Sa tumunog yo guine y langet ti para jufatinas y minalagojo, lao y minalagoña ayo y tumago yo.
					</seg>
					<seg id="b.JOH.6.39" type="verse">
						Ya este y minalagoña ayo y tumago yo, na todo y janae yo ti siña junafalingo taya, lao junacajulo güe gui uttimo na jaane.
					</seg>
					<seg id="b.JOH.6.40" type="verse">
						Ya este y minalagon Tata, na todo ayo y jalie y Lajiña ya jinenggue guiya güiya, uguaja linâlâña taejinecog; ya junacajulo güe gui uttimo na jaane.
					</seg>
					<seg id="b.JOH.6.41" type="verse">
						N	6	41		56130	¶ Enaomina y Judio sija mamofea güe anae jasangan: Guajo y pan ni tumunog guine y langet.
					</seg>
					<seg id="b.JOH.6.42" type="verse">
						Ya ilegñija: Ada ti güiya este as Jesus lajin José? si tataña, yan nanaña tatungoja? Jafa pues muna ilegña: Guajo tumunog guine y langet?
					</seg>
					<seg id="b.JOH.6.43" type="verse">
						Si Jesus manope ya ilegña nu sija: Chamiyo fanmanmofefea entre jamyo.
					</seg>
					<seg id="b.JOH.6.44" type="verse">
						Taya siña mato guiya guajo yaguin si Tata, ni tumago yo, ti quinene güe; ya guajo junacajulo güe gui uttimo na jaane.
					</seg>
					<seg id="b.JOH.6.45" type="verse">
						Matugue esta gui profeta sija: Ya todo ayo sija ufanmafanagüe finanagüen Yuus. Enaomina cada uno ni jumungog y Tata ya jatungo y mafanagüeña, ufato guiya guajo.
					</seg>
					<seg id="b.JOH.6.46" type="verse">
						<i>
							Munga yo na jusangan
						</i>
						 na guaja na taotao y esta jalie si Tata, lao ayo y mamaela guinin as Yuus, güiyaja jalie si Tata.
					</seg>
					<seg id="b.JOH.6.47" type="verse">
						Magajet ya magajet jusangane jamyo: Ayo y jumonggue yo guaja linâlâña na taejinecog,
					</seg>
					<seg id="b.JOH.6.48" type="verse">
						Guajo y pan y linâlâ.
					</seg>
					<seg id="b.JOH.6.49" type="verse">
						Si tatanmiyo, jacano y mana gui jalomtano ya manmatae.
					</seg>
					<seg id="b.JOH.6.50" type="verse">
						Estagüiya y pan ni tumunog guine y langet, para jaye y cumano güe, ti umatae.
					</seg>
					<seg id="b.JOH.6.51" type="verse">
						Guajo y lalâlâ na pan ni tumunog guine y langet: yaguin guaja cumano este na pan, ulâlâ para todo y tiempo; junggan ya y pan ni guajo mannae, guiya mismo catneco, na junae para linâlâ y tano.
					</seg>
					<seg id="b.JOH.6.52" type="verse">
						N	6	52		56240	¶ Managuaguat entre sija y Judio sija, ilegñija: Jafa muna usiña este na taotao unaejit ni catneña para utacano?
					</seg>
					<seg id="b.JOH.6.53" type="verse">
						Si Jesus pot anão ilegña nu sija: Magajet ya magajet jusangane jamyo: Yaguin ti incano y catnen y Lajin taotao, ya ti inguimen y jâgâña, taya linâlâ guiya jamyo.
					</seg>
					<seg id="b.JOH.6.54" type="verse">
						Y cumano y catneco, ya jaguimen y jâgâjo, guaja linâlâña taejinecog, ya junacajulo güe gui uttimo na jaane.
					</seg>
					<seg id="b.JOH.6.55" type="verse">
						Sa y catneco, güiya y magajet na nengcano; ya y jâgâjo, güiya y magajet na guimen.
					</seg>
					<seg id="b.JOH.6.56" type="verse">
						Ayo y cumano y catneco, y jaguimen y jâgâjo, sumaga guiya guajo, ya guajo guiya güiya.
					</seg>
					<seg id="b.JOH.6.57" type="verse">
						Taegüine y Tata, ni lalâlâ, janamamaela yo, ya guajo lalâlâ pot si Tata; taegüineja locue y cumano yo, güiya locue ulâlâ pot guajo.
					</seg>
					<seg id="b.JOH.6.58" type="verse">
						Estagüiya y pan ni tumunog guine y langet; ti parejo yan y tatanmiyo ni cumano y mana ya manmatae: y cumano este na pan ulâlâ para taejinecog.
					</seg>
					<seg id="b.JOH.6.59" type="verse">
						Este sija jasangan guiya sunagoga, parejoja yan anae mamanagüe guiya Capernaum.
					</seg>
					<seg id="b.JOH.6.60" type="verse">
						N	6	60		56320	¶ Enaomina megae gui disipuluña sija anae majungog este, ilegñija: Majetog na sinangan este; jaye siña umecungog?
					</seg>
					<seg id="b.JOH.6.61" type="verse">
						Si Jesus jatungo 
						<i>
							pot
						</i>
						 güiyaja namaesa, na y disipuluña sija mangogonggong pot este, ya ilegña nu sija: Ninafañatsaga jamyo nu este?
					</seg>
					<seg id="b.JOH.6.62" type="verse">
						Jafa yaguin inlie y Lajin taotao cajulo anae gaegue antes?
					</seg>
					<seg id="b.JOH.6.63" type="verse">
						Y espiritu mannanae linâlâ; y catne taya probechoña: y sinangan sija ni jusangane jamyo, ayo espiritu, yan ayo linâlâ.
					</seg>
					<seg id="b.JOH.6.64" type="verse">
						Lao guajo palo guiya jamyo na ti manmanjonggue. Sa si Jesus desde y finenana jatungoja jaye sija y ti ufanmanjonggue, yan jaye y uinentrega güe.
					</seg>
					<seg id="b.JOH.6.65" type="verse">
						Ya ilegña: Pot este na rason jusangane jamyo: na taya siña mato guiya guajo, yaguin ti ninae ni Tatajo.
					</seg>
					<seg id="b.JOH.6.66" type="verse">
						N	6	66		56380	¶ Ayo nae, megae gui disipoluña sija manalo tate, ya ti mañija talo manjanao yan güiya.
					</seg>
					<seg id="b.JOH.6.67" type="verse">
						Ayo nae ilegña si Jesus ni dose: Manmalago jamyo manjanao locue?
					</seg>
					<seg id="b.JOH.6.68" type="verse">
						Ynepe as Simon Pedro: Señot, jayejam injanao güe? Jago nae guaja sija y sinangan ni taejinecog na linâlâ.
					</seg>
					<seg id="b.JOH.6.69" type="verse">
						Ya jame injenggue, ya intingo na jago Ayo na Santos na guine as Yuus.
					</seg>
					<seg id="b.JOH.6.70" type="verse">
						Si Jesus jaope sija: Ti juayig jamyo dose, ya y uno guiya jamyo anite?
					</seg>
					<seg id="b.JOH.6.71" type="verse">
						Ya jasangan pot si Judas Iscariote, lajin Simon: sa este y para uinentrega gae, uno gui dose.
					</seg>
				</div>
				<div id="b.JOH.7" type="chapter">
					<seg id="b.JOH.7.1" type="verse">
						YA despues di manmalofan estesija, si Jesus jumanao para Galilea: ya ti malago mamocat guiya Judea, sa y Judio sija maaliligao güe para umapuno.
					</seg>
					<seg id="b.JOH.7.2" type="verse">
						Ya estaba jijot y guipot y Judio sija, na mafanaan gupot tabetnaculo.
					</seg>
					<seg id="b.JOH.7.3" type="verse">
						Y mañeluña sija pot este na rason ilegñija nu güiya: Falofan güine, ya unjanao para Judea, para y disipulumo sija locue ujalie y chechomo sija ni unfatitinas.
					</seg>
					<seg id="b.JOH.7.4" type="verse">
						Sa taya ni uno, mamatitinas jafa na güinaja gui secreto, ya güiyaja mismo ualigao na umatungo gui publico. Yaguin unfatitinas este sija na güinaja, fanuejao gui tano.
					</seg>
					<seg id="b.JOH.7.5" type="verse">
						Sa mañeluña sija locue ti majonggue güe.
					</seg>
					<seg id="b.JOH.7.6" type="verse">
						Ayo nae si Jesus ilegña nu sija: Y tiempoco ti mafato trabia, lao y tiemponmiyo siempre esta listo.
					</seg>
					<seg id="b.JOH.7.7" type="verse">
						Y tano ti siña manchinatlie jamyo; lao guajo jachatlie, sa mannae yo testimonio pot güiya, na y chechoña manaelaye. 
					</seg>
					<seg id="b.JOH.7.8" type="verse">
						Jamyo infangajulo güine na gupot; guajo ti jucajulo güine na gupot; sa y tiempoco trabia ti macumple.
					</seg>
					<seg id="b.JOH.7.9" type="verse">
						Ya anae munjayan jasangane estesija, sumaga trabia guiya Galilea.
					</seg>
					<seg id="b.JOH.7.10" type="verse">
						N	7	10		56530	¶ Lao anae y mañeluña sija mangajulo; ayo nae güiya locue cumajulo gui guipot; ti gui publico, lao calang gui secreto.
					</seg>
					<seg id="b.JOH.7.11" type="verse">
						Ayo nae y Judio sija maaliligao güe gui guipot; ya ilegñija: Manggue güe?
					</seg>
					<seg id="b.JOH.7.12" type="verse">
						Ya guaja un dangculon gonggong entalo y linajyan taotao sija pot güiya; sa guaja ilegñija: Güiya mauleg na taotao; palo, ilegñija: Aje, lao jadadague y taotao sija.
					</seg>
					<seg id="b.JOH.7.13" type="verse">
						Lao ni uno umadingan gui publico pot güiya, sa manmaañao ni Judio sija.
					</seg>
					<seg id="b.JOH.7.14" type="verse">
						N	7	14		56570	¶ Anae y entalo y guipot, cajulo si Jesus gui templo ya mamanagüe.
					</seg>
					<seg id="b.JOH.7.15" type="verse">
						Enao muna y Judio sija manamanman ya ilegñija: Jafa muna jatungo este letra na ti umeeyag?
					</seg>
					<seg id="b.JOH.7.16" type="verse">
						Maninepe as Jesus ilegña: Y finanagüeco, ti iyoco lao iyon ayo y tumago yo.
					</seg>
					<seg id="b.JOH.7.17" type="verse">
						Yaguin guaja y mumalago fumatitinas y minalagoña, güiya utumungo y finanagüeco, cao güiya iyon Yuus, pat jusangan estesija na güinaja pot guajo namaesa.
					</seg>
					<seg id="b.JOH.7.18" type="verse">
						Y umadingan pot güiyaja, ualiligao y minalagña namaesa; lao y umaligao y minalag iyon ayo y tumago güe, güiya magajet ya taya tinaelaye gaegue guiya güiya.
					</seg>
					<seg id="b.JOH.7.19" type="verse">
						Ti manninae jamyo as Moises y tinago sija, ya taya uno guiya jamyo cumumple ya tinago sija? Sajafa na inprocucura para inpino yo?
					</seg>
					<seg id="b.JOH.7.20" type="verse">
						Y linajyan taotao manmanope: Anite guaja guiya jago! Jaye promucucuraja pumano jao?
					</seg>
					<seg id="b.JOH.7.21" type="verse">
						Manope si Jesus ya ilegña: Un chocho guajo fumatinas, ya todo jamyo ninafanmanman.
					</seg>
					<seg id="b.JOH.7.22" type="verse">
						Pot este si Moises manninae jamyo ni y circunsision (na ti guine as Moises lao iyon y tata sija), ya asta pago gui sabado incircunsida y taotao.
					</seg>
					<seg id="b.JOH.7.23" type="verse">
						Yaguin y taotao resibe gui sabado y circunsision, para ti umapoca y tinagon Moises; manbubo jamyo nu guajo, sa junasenguefjomlo un taotao gui sabado na jaane?
					</seg>
					<seg id="b.JOH.7.24" type="verse">
						Chamiyo injisga taemanoja y liniinmiyo, lao injisga taemanoja y cabales na juisio.
					</seg>
					<seg id="b.JOH.7.25" type="verse">
						N	7	25		56680	¶ Ylegñija locue palo gui taotao Jerusalem: Ti güiya este y manmaliligao para upuno.
					</seg>
					<seg id="b.JOH.7.26" type="verse">
						Ya lie na umadingan jafa malagoña, ya taya sumangan jafa nu güiya. Siña na y magalaje sija jatungo magajet, na este si Cristo?
					</seg>
					<seg id="b.JOH.7.27" type="verse">
						Lao jita tumungo este na taotao, guine mano güe: ya anae mato si Jesucristo, taya uno tumungo taotao mano.
					</seg>
					<seg id="b.JOH.7.28" type="verse">
						Si Jesus entonses umagang gui. templo anae mamananagüe ilegña: Jamyo intingo yo, jaye yo, yan intingo locue taotao mano yo; ya guajo mamaela ti pot guajoja: lao y tumago yo, güiya magajet, ya jamyo ti intingo güe.
					</seg>
					<seg id="b.JOH.7.29" type="verse">
						Guajo tumungo güe, sa guine güiya yo, ya güiya tumago yo!
					</seg>
					<seg id="b.JOH.7.30" type="verse">
						Japrocura sija para macone güe, lao taya uno mato canaeña guiya güiya, sa y oraña trabia ti mafato.
					</seg>
					<seg id="b.JOH.7.31" type="verse">
						Ya megae gui linajyan taotao jumonggue güe, ya ilegñija: Ada yaguin si Cristo mamaela, ujafatinas mas megae na señat qui y fumatiñas este na taotao?
					</seg>
					<seg id="b.JOH.7.32" type="verse">
						Y Fariseo sija jumungog na y linajyan taotao manafaesen pot estesija, ya y manmagas mamale yan y Fariseo sija manmanago ni ofisiatñija para umacone.
					</seg>
					<seg id="b.JOH.7.33" type="verse">
						Enaomina si Jesus ilegña: Trabia didide na tiempo gaegue yo guiya jamyo, ya despues bae falag ayo y tumago yo.
					</seg>
					<seg id="b.JOH.7.34" type="verse">
						Ynaligao yo, ya ti inseda yo; ya mano nae gaegue yo, jamyo ti siña manmamaela.
					</seg>
					<seg id="b.JOH.7.35" type="verse">
						Entonses y Judio sija ilegñija entre sijaja: Para mano este, para ti siñajit tasoda güe? Mapos buente para y manmachapon sija anae mangaegue sija gui entalo y Griego sija, ya mamnanagüe ni y Griego sija?
					</seg>
					<seg id="b.JOH.7.36" type="verse">
						Jafa na sinangan na ayo y esta masangan: Inaligao yo ya ti inseda yo, ya mano nae gaegue yo, jamyo ti siña manmamaela.
					</seg>
					<seg id="b.JOH.7.37" type="verse">
						N	7	37		56800	¶ Y uttimo na jaane, dangculo na jaanin gupot, si Jesus tumojgue, ya umagang ilegña: Yaguin y taotao guaja minajo umamaela guiya guajo, ya uguinem.
					</seg>
					<seg id="b.JOH.7.38" type="verse">
						Ya y jumonggueyo, taegüije y sinangan y Tinigue: y sanjalomña manmimilalag y sadog janom na lalâlâ.
					</seg>
					<seg id="b.JOH.7.39" type="verse">
						Jasangan este na sinangan pot y Espiritu, ni para uresibe ayo sija y manmanjonggue guiya güiya: sa trabia taya mananae ni Espiritu Santo, sa si Jesus ti rumesibe y minalagña,
					</seg>
					<seg id="b.JOH.7.40" type="verse">
						Entonses palo gui linajyan taotao, manmanjungog nu este na sinangan, ilegñija: Sumenmagajet na este güiya y ayo na profeta.
					</seg>
					<seg id="b.JOH.7.41" type="verse">
						Y palo ilegñija: Este güiya si ayo na Cristo: Y palo despues ilegñija: Jafa? guinin Galilea umamaela si Cristo?
					</seg>
					<seg id="b.JOH.7.42" type="verse">
						Ti ilelegña y Tinigue, na si Cristo mamaela gui semiyan David, yan guinin y sengsong iya Betlehem anae sumaga si David?
					</seg>
					<seg id="b.JOH.7.43" type="verse">
						Ya guaja inaguguat gui entalo linajyan taotao pot güiya.
					</seg>
					<seg id="b.JOH.7.44" type="verse">
						Ya guaja guiya sija y manmalago na ujacone, lao taya uno siña minajalom canaeña guiya güiya.
					</seg>
					<seg id="b.JOH.7.45" type="verse">
						N	7	45		56880	¶ Ayonae y ofisiat sija manmalag y magas na mamale yan y Fariseo sija; ya ilegñija nu sija: Sajafa muna ti inchile güe mague?
					</seg>
					<seg id="b.JOH.7.46" type="verse">
						Y ofisiat sija manmanope: Taya na taotao umadingan taegüine.
					</seg>
					<seg id="b.JOH.7.47" type="verse">
						Entonses y Fariseo sija maninepe: Jamyo locue manabag gui chalan?
					</seg>
					<seg id="b.JOH.7.48" type="verse">
						Ada guaja palo y jumonggue güe gui magalaje sija pat y Fariseo sija?
					</seg>
					<seg id="b.JOH.7.49" type="verse">
						Este sija na linajyan taotao ni ti jatungo y tinago sija, manmatdito.
					</seg>
					<seg id="b.JOH.7.50" type="verse">
						Ylegña nu sija si Nicodemo (ayo y mato gui as Jesus antes güiya uno guiya sija),
					</seg>
					<seg id="b.JOH.7.51" type="verse">
						Manjujusga un taotao y iyota na tinago, yaguin y finenana ti majungog guiya güiya ya matungo jafa y finatinasña?
					</seg>
					<seg id="b.JOH.7.52" type="verse">
						Manmanope ya ilegñija nu güiya: Jago locue taotao Galilea? Aligao, ya unlie, cao guine Galilea taya nae cajulo profeta.
					</seg>
					<seg id="b.JOH.7.53" type="verse">
						Manalo guato cada uno gui guimañija.
					</seg>
				</div>
				<div id="b.JOH.8" type="chapter">
					<seg id="b.JOH.8.1" type="verse">
						SI Jesus malag y egso Olibo.
					</seg>
					<seg id="b.JOH.8.2" type="verse">
						Ya y taftaf gui egaan, tumalo guato gui templo ya todo y taotao sija manmato guiya güiya; ya güiya matachong güije ya mamanagüe nu sija.
					</seg>
					<seg id="b.JOH.8.3" type="verse">
						Entonses y escriba yan y Fariseo sija, macocona un palaoan na masoda gui adulterio, ya mapolo güe gui entalo,
					</seg>
					<seg id="b.JOH.8.4" type="verse">
						Ylegñija nu güiya: Maestro, estagüe na palaoan, guine masoda gui adulterio, anae jafatinasja.
					</seg>
					<seg id="b.JOH.8.5" type="verse">
						Y tinago Moises jatagojam na infagas ni y acho enao sija. Jago, jafa unsangan?
					</seg>
					<seg id="b.JOH.8.6" type="verse">
						Este ilegñija, intienta güe para siña mafaaelagüe. Lao si Jesus dumilog papa, manugue gui tano ni y calolotña.
					</seg>
					<seg id="b.JOH.8.7" type="verse">
						Ya como sisigue mafaesen, manatunasgüe ya ilegña nu sija: Yaguin uno guiya jamyo taeisao, fumagas nu y güiya, y finenana na acho.
					</seg>
					<seg id="b.JOH.8.8" type="verse">
						Ya dumilog talo papa ya manugue gui tano ni y calolotña.
					</seg>
					<seg id="b.JOH.8.9" type="verse">
						Ya anae manjungog sija, manjajanao juyong uno yan uno, matutujon gui mansenbijo asta y manuttimo; ya si Jesus sumaga yan y palaoan ni y gaegue gui entalo.
					</seg>
					<seg id="b.JOH.8.10" type="verse">
						Ya cajulo si Jesus, ya ilegña nu güiya: Palaoan, mano nae mangaegue sija? taya ni uno nientensia jao?
					</seg>
					<seg id="b.JOH.8.11" type="verse">
						Ya ilegña: Taya uno Señot. Ya ilegña si Jesus: Guajo locue ti jusentensia jao: janao ya chamo unisao talo.
					</seg>
					<seg id="b.JOH.8.12" type="verse">
						N	8	12		57080	¶ Mansinangane as Jesus talo ilegña nu sija: Guajo candet y tano: y dumalalag yo ti ufamocat gui jemjon; ya guajaja candet y linâlâ.
					</seg>
					<seg id="b.JOH.8.13" type="verse">
						Enaomina y Fariseo sija ilegñija nu güiya: Jago guiya jagoja mananae testimonio lao ti magajet na testimoniomo.
					</seg>
					<seg id="b.JOH.8.14" type="verse">
						Manope si Jesus, ilegña nu sija: Achoja guajoja manae testimonio nu guajo, magajet na testimoniojo; sa jutungo guine mano yo, yan para mano yo; lao jamyo ti intingo guine mano yo, yan para mano yo.
					</seg>
					<seg id="b.JOH.8.15" type="verse">
						Jamyo pot y catne injisga; lao guajo ti jumusga ni jaye.
					</seg>
					<seg id="b.JOH.8.16" type="verse">
						Yaguin guajo jumusga, y juisioco, güiya magajet; sa ti guajoja; lao guajo yan Tata ni tumago yo.
					</seg>
					<seg id="b.JOH.8.17" type="verse">
						Junggan, ya esta matugue gui tinagomiyo na y testimonio y dos taotao, güiya magajet.
					</seg>
					<seg id="b.JOH.8.18" type="verse">
						Guajo manae testimomio pot guajoja, yan manae yo testimonio si Tata ni tumago yo.
					</seg>
					<seg id="b.JOH.8.19" type="verse">
						Entonses ilegñija nu guiya: Mano nae gaegue si Tatamo? Manope si Jesus: Ti intingo yo yan ti intingo y Tatajo; yaguin intingo yo, y Tatajo locue intingo.
					</seg>
					<seg id="b.JOH.8.20" type="verse">
						Este na finijo jasangan si Jesus gui tesoro mamanagüe gui templo; ya taya cumone güe; sa asta pago ti mafato y oraño.
					</seg>
					<seg id="b.JOH.8.21" type="verse">
						N	8	21		57170	¶ Ya ilegña talo nu sija si Jesus: Guajo bae janao, ya inaligao yo, ya y isaomiyo nae infanmatae; mano yo guato, jamyo ti siña manmamaela.
					</seg>
					<seg id="b.JOH.8.22" type="verse">
						Ylegñija entonses y Judio sija; Upuno maesa güe? sa ilegña mano yo guato, jamyo ti siña manmamaela.
					</seg>
					<seg id="b.JOH.8.23" type="verse">
						Ya ilegña nu sija: Jamyo iyon sampapa, guajo iyon sanjilo; jamyo iyon este na tano; guajo ti iyon este na tano.
					</seg>
					<seg id="b.JOH.8.24" type="verse">
						Pot enao jusangane jamyo na infanmatae gui isaomiyo; sa yaguin ti injenggue na guajo yo; y isaomiyo nae infanmatae.
					</seg>
					<seg id="b.JOH.8.25" type="verse">
						Enao muna ilegñija nu güiya? Jago, jayejao? Si Jesus ilegña nu sija: Nae matutujon jusangane jamyo locue.
					</seg>
					<seg id="b.JOH.8.26" type="verse">
						Megae na güinaja yo, para jusangane jamyo ya injisga jamyo: ya y tumago yo, güiya magajet; ya jafa y jiningogco guiya güiya, ayo sija jusangan gui tano.
					</seg>
					<seg id="b.JOH.8.27" type="verse">
						Lao sija ti matungo na güiya y jacuentuse sija ni pot Tata.
					</seg>
					<seg id="b.JOH.8.28" type="verse">
						Enaomina ilegña si Jesus: Ngaean nae infangajulo jamyo y Lajin taotao, ayo nae intingo na guajo yo, ya taya jufatitinas pot guajoja; lao jaftaemano si Tata fumanagüe yo taegüine jusangan.
					</seg>
					<seg id="b.JOH.8.29" type="verse">
						Ya y tumagoyo, güiya gaegue guiya guajo; ti jadingo yo maesaja sa jufatitinas siempre minagofña.
					</seg>
					<seg id="b.JOH.8.30" type="verse">
						Anae jasasangan este sija na güinaja megae jumongguegüe.
					</seg>
					<seg id="b.JOH.8.31" type="verse">
						N	8	31		57270	¶ Ayo nae ilegña si Jesus ni Judio sija ni y jumonggue güe: Yaguin jamyo insisique y sumaga gui sinanganjo, jamyo manmagajet disipulujo;
					</seg>
					<seg id="b.JOH.8.32" type="verse">
						Ya intingo y minagajet ya y minagajet inninafanlibre jamyo.
					</seg>
					<seg id="b.JOH.8.33" type="verse">
						Manmanope as Jesus: Jame semiyan Abraham, ya ti infanmañetbe ni jaye; jafa muna ilegmo: Jamyo unafanlibre?
					</seg>
					<seg id="b.JOH.8.34" type="verse">
						Maninepe as Jesus: Magajet ya magajet jusangane jamyo, na todo ayo y fumatinas y isao, güiya tentago y isao.
					</seg>
					<seg id="b.JOH.8.35" type="verse">
						Ya y tentago ti usago gui guima para todo tiempo; lao y lajiña sumaga para todo y tiempo.
					</seg>
					<seg id="b.JOH.8.36" type="verse">
						Yaguin y Lajin Yuus munafanlibre jamyo, entonses magajet na manlibre jamyo.
					</seg>
					<seg id="b.JOH.8.37" type="verse">
						Guajo jutungo na jamyo semiyan Abraham; lao manmalago jamyo para inpino yo; sa y sinanganjo ti omlat guiya jamyo.
					</seg>
					<seg id="b.JOH.8.38" type="verse">
						Guajo y liniijo gui as Tata jusasangan, ya jamyo y jiningogmiyo gui as tatanmiyo infatitinas.
					</seg>
					<seg id="b.JOH.8.39" type="verse">
						Manmanope ya ilegñija nu güiya: Si Abraham tatata. Si Jesus ilegña nu sija: Yaguin famaguon Abraham jamyo; y chechon Abraham infatinas jamyo.
					</seg>
					<seg id="b.JOH.8.40" type="verse">
						Lao manmalago jamyo pago para inpino yo, taotao na jagas jusangane jamyo ni magajet, ayo y jujungog gui as Yuus; si Abraham ti fumatinas este.
					</seg>
					<seg id="b.JOH.8.41" type="verse">
						Jamyo infatitinas y finatinas tatanmiyo. Ylegñija nu güiya: Jame ti finañagon ábale; un tataja guajajit, si Yuusja.
					</seg>
					<seg id="b.JOH.8.42" type="verse">
						Ylegña si Jesus nu sija: Yaguin si Yuus tatanmiyo, magajet na inguflie yo; sa guajo jumuyong yan mato yo guinin as Yuus; ti jumuyong yo guinin guajoja, lao güiya tumago yo.
					</seg>
					<seg id="b.JOH.8.43" type="verse">
						Jafa muna ti intingo y sinanganjo? Sa ti siña injingog y finojo.
					</seg>
					<seg id="b.JOH.8.44" type="verse">
						Jamyo iyon tatanmiyo anite: jamyo ya y guinâumabale y tatanmiyo intatanga na infatinas. Güiya y mamuno desde y tutujoña; ya ti sumaga gui minagajet, sa taya minagajet gaegue guiya güiya. Yaguin jasangan mandague, y iyoña jasangan; sa dacon güe, ya tatan dacon güe.
					</seg>
					<seg id="b.JOH.8.45" type="verse">
						Ya ti injenggue yo, sa jusangane jamyo ni magajet.
					</seg>
					<seg id="b.JOH.8.46" type="verse">
						Jaye guiya jamyo ucombense yo ni y isao? Yaguin jusangan y magajet, pot jafa muna jamyo ti injenggue yo?
					</seg>
					<seg id="b.JOH.8.47" type="verse">
						Y iyon Yuus, y sinangan Yuus jajungog; ya pot este na rason jamyo ti injijingog, sa ti iyon Yuus jamyo.
					</seg>
					<seg id="b.JOH.8.48" type="verse">
						Manmanope entonses y Judio sija, ya ilegñija nu guiya: Ti mauleg y sinanganmame, na jago taotao Samaria, ya gaeanite jao?
					</seg>
					<seg id="b.JOH.8.49" type="verse">
						Manope si Jesus: Guajo tae anite yo; lao juonra si Tata, ya jamyo indesonra yo.
					</seg>
					<seg id="b.JOH.8.50" type="verse">
						Ya guajo ti umaliligao inenrajo; guaja ayo na umaliligao ya jajujusga.
					</seg>
					<seg id="b.JOH.8.51" type="verse">
						Magajet y magajet jusangane jamyo: Yaguin y taotao jaadaje y sinanganjo, ti ulie finatae para taejinecog.
					</seg>
					<seg id="b.JOH.8.52" type="verse">
						Entonses y Judio sija ilegñija nu güiya. Pago nae intingo na gaeanite jao. Si Abraham matae yan y profeta sija; ya jago sumangan: Yanguin y taotao jaadaje y sinanganjo, ti ulie finatae para taejinecog.
					</seg>
					<seg id="b.JOH.8.53" type="verse">
						Jago dangculoña qui si tatanmame as Abraham ni esta matae? Yan y profeta manmatae. Jaye jao fumatinas namaesa?
					</seg>
					<seg id="b.JOH.8.54" type="verse">
						Manope si Jesus: Yaguin junamalagyo maesa, y minalagjo taya guaja; güiya si Tata y numanamalag yo: ya ilegmiyo na güiya si Yuusmiyo.
					</seg>
					<seg id="b.JOH.8.55" type="verse">
						Ya ti intingo güe, lao guajo tumungo güe; yaguin ilegco na ti jutungo güe, dacon yo parejo yan jamyo mandacon: lao jutungo güe yan juadaje y sinanganña.
					</seg>
					<seg id="b.JOH.8.56" type="verse">
						Si Abraham, tatanmiyo mumagof sa jalie y jaanijo; ya anae jalie ninamagof.
					</seg>
					<seg id="b.JOH.8.57" type="verse">
						Pot este ilegñija nu güiya y Judio sija: Asta pago taya jao sincuenta años, ya unlie si Abraham?
					</seg>
					<seg id="b.JOH.8.58" type="verse">
						Ylegña nu sija si Jesus: Magajet ya magajet jusagane jamyo, antes qui si Abraham, esta guajo.
					</seg>
					<seg id="b.JOH.8.59" type="verse">
						Manmañule entonses acho, para umadagas güe: lao si Jesus mapos gui templo, ti matungo.
					</seg>
				</div>
				<div id="b.JOH.9" type="chapter">
					<seg id="b.JOH.9.1" type="verse">
						ANAE malofan gui sanmenan, jalie un taotao na bachet desde y mafañagoña.
					</seg>
					<seg id="b.JOH.9.2" type="verse">
						Ya mafaesen güe ni y disipuloña ilegñija: Rabi, jaye umisao, este na taotao pat y mañaenaña, para que umafañago bachet?
					</seg>
					<seg id="b.JOH.9.3" type="verse">
						Manope si Jesus: Ti umisao este na taotao ni sija manaenaña lao para y finatinas Yuus ya ufafanue guiya güiya.
					</seg>
					<seg id="b.JOH.9.4" type="verse">
						Tanesesita na infatitinas y checho ayo y tumago yo mientras y jaane; sa an mato y puenge, taya siña machocho.
					</seg>
					<seg id="b.JOH.9.5" type="verse">
						Anae gagaegue yo gui jilo y tano, y candet y tano guajoja.
					</seg>
					<seg id="b.JOH.9.6" type="verse">
						Munjayan jasangan este, tumola gui tano, ya jafatinas fache nu y tela, ya y fache japalae y atadog y bachet,
					</seg>
					<seg id="b.JOH.9.7" type="verse">
						Ya ilegña nu güiya: Janao fagase jao gui estanque Siloe (Ya cumequeilegña, tinago). Enao mina maposgüe ya fagase güe, ya anae tumalo guato este manlie.
					</seg>
					<seg id="b.JOH.9.8" type="verse">
						Pot este y tiguangña sija yan ayo y guinin manmalie antes, ya matungo na ampmam na mangagagao limosña, ilegñija: Ada ti este güiya ayo y matatachong ya gagao?
					</seg>
					<seg id="b.JOH.9.9" type="verse">
						Guaja sija sumangan: Güiya este; ya guaja palo sija sumangan: Ale, lao parejo yan güiya. Lao güiyaja ilegña: Guajo yo.
					</seg>
					<seg id="b.JOH.9.10" type="verse">
						Ya ilegñija nu güiya: Jaf taemano mababaña y atadogmo?
					</seg>
					<seg id="b.JOH.9.11" type="verse">
						Manope ya ilegña: Ayo na taotao, naanña si Jesus, güiya fumatinas y fachae ya palae y atadogco, ya ilegña nu guajo: Janao falag y estanque Siloe ya unfagase jao! Mapos yo ya jufagase yo ya juresibe y liniijo.
					</seg>
					<seg id="b.JOH.9.12" type="verse">
						Ya ilegñija nu güiya: Manggue yuje? Ylegña: Ti jutungo.
					</seg>
					<seg id="b.JOH.9.13" type="verse">
						N	9	13		57680	¶ Macone guato gui Fariseo sija y guinin manbachet.
					</seg>
					<seg id="b.JOH.9.14" type="verse">
						Ya ayo na jaane sabado anae si Jesus jafatinas y fachae, ya jababa y atadogña sija.
					</seg>
					<seg id="b.JOH.9.15" type="verse">
						Y Fariseo sija locue mafaesen güe talo: Jafa muna manlie güe. Ya ilegña nu sija: Janaye ni fachae y sanjilo gui atadogco, ya jufagase yo, ya manlie yo.
					</seg>
					<seg id="b.JOH.9.16" type="verse">
						Ya palo gui Fariseo sija ilegñija: Este na taotao ti güiya guinin as Yuus, sa ti jaadaje y sabado. Lao palo sija ilegñija: Jafa muna siña un taotao ni gaeisao, jafatitinas taemanoja y señat sija? Ya guaja dibision gui entaloñija.
					</seg>
					<seg id="b.JOH.9.17" type="verse">
						Ylegñija talo ni bachet: Jago, jafa ilegmo nu güiya, ya esta mababa pot güiya y atadogmo sija? Ya ilegña: Profetagüe.
					</seg>
					<seg id="b.JOH.9.18" type="verse">
						Ayo nae y Judio sija, ti majonggue y esta masangan na güiya, y guinin bachet, ya esta jarisibe y liniiña, asta que nae maagange y mañaena y bachet ni esta jarisibe liniiña.
					</seg>
					<seg id="b.JOH.9.19" type="verse">
						Ya manmafaesen ilegñija: Este patgonmiyo ni ilegmiyo bachet guinin y mafañagoña? Ya jafa pago ninamanlie?
					</seg>
					<seg id="b.JOH.9.20" type="verse">
						Manope y tata ya, ilegñija: Yntingo na este patgonmame, ya bachet guinin y mafañagoña:
					</seg>
					<seg id="b.JOH.9.21" type="verse">
						Lao jaftaemano pago na manliigüe, ti intingo; pat jaye bumaba y atadogña, ti intingo; faesen güe; guaja sacanña: Güiya usangan pot güiyaja namaesa.
					</seg>
					<seg id="b.JOH.9.22" type="verse">
						Este sija ilegñija si mañaenaña, sa manmaañao ni y Judio sija: sa unoja na jinaso gui entalo y Judio sija, na yaguin guaja sumangan na güiya si Cristo, umayute güe gui sanjiyong y sinagoga.
					</seg>
					<seg id="b.JOH.9.23" type="verse">
						Pot este ilegñija sija mañaenaña: Gauja sacaña; faesen güe.
					</seg>
					<seg id="b.JOH.9.24" type="verse">
						Enao mina sija maagange talo y taotao ni y guinin bachet, ya ilegñija nu guiya: Nae minalag si Yuus: Jita tumungo na este na taotao güiya taotao isao güe.
					</seg>
					<seg id="b.JOH.9.25" type="verse">
						Entonses manope yuje: Cao taotao isao güe, ti jutungo; unoja jugoftungo; na guajo, guinin bachet yo, ya pago manlie yo.
					</seg>
					<seg id="b.JOH.9.26" type="verse">
						Entonses ilegñija talo: Jafa finatinasña nu jago? Jaftaemano jababa y atadogmo?
					</seg>
					<seg id="b.JOH.9.27" type="verse">
						Maninepe sija: Jusangane jamyo esta, ya ti injingog: Jafa muna manmalago jamyo injingog talo? Ada manmalago jamyo buente locue disipuluña?
					</seg>
					<seg id="b.JOH.9.28" type="verse">
						Entonses janafanmamajlao ya ilegñija: Jago disipuluña; ya jame disipulon Moises!
					</seg>
					<seg id="b.JOH.9.29" type="verse">
						Jame intingo na si Yuus guinin jasangan pot si Moises; lao este na taotao ti intingo taotao mano güe.
					</seg>
					<seg id="b.JOH.9.30" type="verse">
						Manope y taotao ya ilegña nu sija: Jafa na namanman este, ya ti intingo jamyo taotao mano; ya güiya bumaba y atadogco!
					</seg>
					<seg id="b.JOH.9.31" type="verse">
						Jame intingo na si Yuus ti jajungog y manisao; yaguin guaja maañao as Yuus ya jaosgue y minalagoña, este jiningog.
					</seg>
					<seg id="b.JOH.9.32" type="verse">
						Guinin y tutujon y tano, taya nae majungog, ni uno mababa atadogña ni mafañago bachet.
					</seg>
					<seg id="b.JOH.9.33" type="verse">
						Yaguin este ti guine as Yuus, ti siña jafatinas jafa.
					</seg>
					<seg id="b.JOH.9.34" type="verse">
						Sija manmanope ilegñija nu güiya: Jago mafañago jao gui isao sija! Ada jago fumanagüe jam? Ya mayute juyong.
					</seg>
					<seg id="b.JOH.9.35" type="verse">
						N	9	35		57900	¶ Jajungog si Jesus na mayute juyong, ya anae jasoda, ilegña: Unjonggue y Lagin Yuus?
					</seg>
					<seg id="b.JOH.9.36" type="verse">
						Manope güe ya ilegña: Jaye enao Señot, para guajo umajonggue güe?
					</seg>
					<seg id="b.JOH.9.37" type="verse">
						Ylegña nu güiya si Jesus: Esta unlie güe ya ayo y umadingangange jao, güiya güe.
					</seg>
					<seg id="b.JOH.9.38" type="verse">
						Ya ilegña: Jujonggue, Señot. Ya jaadora güe.
					</seg>
					<seg id="b.JOH.9.39" type="verse">
						Ylegña si Jesus: Guajo pot juisio mamaela yo güine gui jilo y tano, para y ti manmanlilie, ufanmanlie; ya y manmanlie, ayo sija ufanbachet.
					</seg>
					<seg id="b.JOH.9.40" type="verse">
						Ya manmanjungog y ayo na Fariseo sija ni y mangaegue guiya güiya ya ilegñija nu güiya: Jame locue, manbachet jam?
					</seg>
					<seg id="b.JOH.9.41" type="verse">
						Ylegña nu sija si Jesus: An mojon manbachet jamyo, taya isaomiyo; pago nae insasangan, talie; enao mina isaomiyo gagaegue.
					</seg>
				</div>
				<div id="b.JOH.10" type="chapter">
					<seg id="b.JOH.10.1" type="verse">
						MAGAJET ya magajet y jusangane jamyo, na ti jumalon gui pettan y guelat y quinilo sija, lao ucajulo gui otro lugat, ayo y ladron yan saque.
					</seg>
					<seg id="b.JOH.10.2" type="verse">
						Ya y jumalom gui petta, güiya y pastot y quinilo.
					</seg>
					<seg id="b.JOH.10.3" type="verse">
						Ya pot guiya güiya y magas y petta; ya y quinilo sija jajungog y inagangña: ya y gaña quinilo sija jaagang pot y naana, ya jacone sija gui san jiyong.
					</seg>
					<seg id="b.JOH.10.4" type="verse">
						Anae jacone mapos y todo iyoña sija, güiya jumanao gui sanmenañija: ya quinilo sija madalalag güe, sa matungo y inagangña.
					</seg>
					<seg id="b.JOH.10.5" type="verse">
						Lao y taotao juyong, sija ti madalalag güe, lao manmalago guato guinin menaña: sa ti jatungo y inagangña ni taotaoj uyong sija.
					</seg>
					<seg id="b.JOH.10.6" type="verse">
						Este na acomparasion mansinangane as Jesus: lao sija ti jatungo jafa sija mansingane sija.
					</seg>
					<seg id="b.JOH.10.7" type="verse">
						N	10	7		58030	¶ Mantinalugua as Jesus ya ilegña nu sija: Magajet ya magajet y jusangane jamyo, na guajo pottan y quinilo sija.
					</seg>
					<seg id="b.JOH.10.8" type="verse">
						Todo y manmamaela antes que guajo, ladron yan saque sija: ya ti manmanjungog y quinilo sija.
					</seg>
					<seg id="b.JOH.10.9" type="verse">
						Guajo y petta: ya y jumalom guiya guajo, güiya umasatba, y ujalom yan ujuyong ya usoda y pasto.
					</seg>
					<seg id="b.JOH.10.10" type="verse">
						Y saque ti umamaela yaguin ti para ufañaque yan ufamuno, yan uyulang; guajo mamaela para uguaja linâlâñija yan para uguaja y dangculo na 
						<i>
							linâlâñija.
						</i>
					</seg>
					<seg id="b.JOH.10.11" type="verse">
						Guajo y mauleg na pastot: ya y mauleg na pastot y linâlâña japolo pot y quinilo sija.
					</seg>
					<seg id="b.JOH.10.12" type="verse">
						Ya y taotao nii maapapase, ya ti pastot; ya ti gaña y quinilo sija, an jalie y lobo ni y mamaela, japolo y quinilo sija ya malago guato; ya y lobo maquinene ya manchinalapon sija quinilo:
					</seg>
					<seg id="b.JOH.10.13" type="verse">
						Malago guato güe sa güiya taotao nii maapapase ya taya inadajiña ni y quinilo sija.
					</seg>
					<seg id="b.JOH.10.14" type="verse">
						Guajo y mauleg na pastot: sa jutungo y iyoco, ya y iyoco matungo yo.
					</seg>
					<seg id="b.JOH.10.15" type="verse">
						Taegüije y Tata jatungo yo, taegüijija locue guajo jutungo y tata; ya jupolo y linâlâjo pot y quinilo sija.
					</seg>
					<seg id="b.JOH.10.16" type="verse">
						Ya guajayo palo quinilo locue ni taegüe güine na colat, ayo sija locue nesesita yo juchule, ya sija ujajungog y inagangjo; ya uguaja un manadanquinilo yan un pastot.
					</seg>
					<seg id="b.JOH.10.17" type="verse">
						Pot enao na jaguaeya yo si Tata, sa jupolo y linâlâjo, para uchule talo.
					</seg>
					<seg id="b.JOH.10.18" type="verse">
						Taya munajanao guiya guajo, lao jupolo pot guajo na maesa. Guaja yo ninasiñajo para jupolo yan guajayo ninasiñajo para jutalo chumule. Este na tinago juresibe guine y Tatajo.
					</seg>
					<seg id="b.JOH.10.19" type="verse">
						N	10	19		58150	¶ Ya guaja inaguaguat gui entalo y Judio sija pot este na sinagan sija.
					</seg>
					<seg id="b.JOH.10.20" type="verse">
						Ya megae sija ilegñija: Biju guaja güe, ya babagüe; sa jafa inicungog güe?
					</seg>
					<seg id="b.JOH.10.21" type="verse">
						Ylegñija y palo: Este na sinagan ti sija iyon y biju: Ada siña y biju ubaba y atadog y manbachet?
					</seg>
					<seg id="b.JOH.10.22" type="verse">
						N	10	22		58180	¶ Ya anae mafatitnas y guipot y inefresengumayuus, guiya Jerusalem, ya ayo na tiempo manenggeng.
					</seg>
					<seg id="b.JOH.10.23" type="verse">
						Ya si Jesus mapos malag y templo, gui corredot Salomon.
					</seg>
					<seg id="b.JOH.10.24" type="verse">
						Ya manetnon guato guiya güiya y Judio sija ya ilegñija nu güiya: Asta ngaean nae unnabuebuente y antita? Yaguin jago yuje na Cristo, sangan ni claro.
					</seg>
					<seg id="b.JOH.10.25" type="verse">
						Maninepe as Jesus: Guajo jagas jusangane jamyo ya ti injenggue: y checho ni y jufatinas gui naan Tata, estesija manmannanae testimonio nu guajo.
					</seg>
					<seg id="b.JOH.10.26" type="verse">
						Lao jamyo ti injenggue, sa ti jamyo quinilojo; (taegüine guinin jusangane jamyo).
					</seg>
					<seg id="b.JOH.10.27" type="verse">
						Y gajo quinilo sija jajungog y inagangjo; ya jutungo sija; ya sija madalalag yo.
					</seg>
					<seg id="b.JOH.10.28" type="verse">
						Ya guajo junae sija linâlâñija taejinecog; ya para todo y tiempo taya nae ufanmalingo ya ni jaye ufaninamot sija gui canaejo.
					</seg>
					<seg id="b.JOH.10.29" type="verse">
						Si Tata ni unaeyo, dangculoña qui todo; ya taya gaesisiña para uamot sija gui canae y Tatajo.
					</seg>
					<seg id="b.JOH.10.30" type="verse">
						Guajo yan si Tata, jame unoja.
					</seg>
					<seg id="b.JOH.10.31" type="verse">
						N	10	31		58270	¶ Tumalo manmañule acho y Judio sija, para umafagas güe.
					</seg>
					<seg id="b.JOH.10.32" type="verse">
						Maninepe as Jesus: Megae manmauleg na finatinas jufanue jamyo guine as Tatajo; pot jafa na chechoña inquequefagas yo ni y acho? 
					</seg>
					<seg id="b.JOH.10.33" type="verse">
						Maope güe ni Judio sija ilegñija: Pot y mauleg na chechomo ti infagas jao; lao pot ayo y chatfino contra si Yuus; sa jago, taotaojao, mama Yuusjao.
					</seg>
					<seg id="b.JOH.10.34" type="verse">
						Maninepe as Jesus: Taegüe güi tinigue gui tinagonmiyo, Guajo umalog: Yuus jamyo?
					</seg>
					<seg id="b.JOH.10.35" type="verse">
						Yaguin manmafanaan Yuus, sija na mamaela gui jiloñija y finijo Yuus (ya y tinigue ti siña maipe);
					</seg>
					<seg id="b.JOH.10.36" type="verse">
						Ylegmiyo ni ayo y jaconsagra y Tata ya matgo guato gui tano: Jago chumatfino as Yuus, sa jusangan: Guajo Lajin Yuus?
					</seg>
					<seg id="b.JOH.10.37" type="verse">
						Yaguin jufatitinas y ti iyon Tata, munga injenggue yo.
					</seg>
					<seg id="b.JOH.10.38" type="verse">
						Lao yaguin jufatinas, achogja ti injenggue yo, jenggue y checho sija: para siña jamyo intingo ya injenggue na si Tata gaegue guiya guajo, ya guajo gaegue guiya Tata.
					</seg>
					<seg id="b.JOH.10.39" type="verse">
						Ya japrocucura talo para umaconegüe: lao güiya mapos gui canaeñija.
					</seg>
					<seg id="b.JOH.10.40" type="verse">
						Tumalo guato talo gui otro bandan Jordan, ayo na lugat nae finenana managpapange si Juan; ya sumaga güije.
					</seg>
					<seg id="b.JOH.10.41" type="verse">
						Ya megae manmato guiya güiya ya ilegñija: Si Juan magajet na ni un señat jafatinas; ya magajet todo y sinangan Juan nu este na taotao jumuyong magajet.
					</seg>
					<seg id="b.JOH.10.42" type="verse">
						Ya megae manmanjonggue güije nu güiya.
					</seg>
				</div>
				<div id="b.JOH.11" type="chapter">
					<seg id="b.JOH.11.1" type="verse">
						ESTABA entonses malango un taotao, naanña si Lasaro, taotao Betania, un songsong iyon Maria yan si Marta cheluña.
					</seg>
					<seg id="b.JOH.11.2" type="verse">
						Si Maria uje y pumalae inggüente y Señot, ya jasaosao y adengña ni y gaponiluña, ya y cheluña, as Lasaro, estaba malango.
					</seg>
					<seg id="b.JOH.11.3" type="verse">
						Manmanago y mañeluña famalaoan guiya güiya ilegñija: Señot, estagüe, ayo y unguaeya esta malango.
					</seg>
					<seg id="b.JOH.11.4" type="verse">
						Ya jajungog si Jesus, ilegña: Este na chetnot ti güiya y para matae, lao para minalag gui as Yuus, para y Lajin Yuus umaonra pot güiya.
					</seg>
					<seg id="b.JOH.11.5" type="verse">
						Ya jaguaeya si Jesus si Marta yan y cheluña yan si Lasaro.
					</seg>
					<seg id="b.JOH.11.6" type="verse">
						Anae jajungog, na estaba malango, ayo na tiempo sumagagüe dos dias güije na lugat anae gaegue.
					</seg>
					<seg id="b.JOH.11.7" type="verse">
						Ya despues di este ilegña ni y disipuluña: Nije tafanmalag Judea talo.
					</seg>
					<seg id="b.JOH.11.8" type="verse">
						Ylegñija nu güiya y disipulo sija: Rabi, pago didide nae maquequechague jao ni Judio sija na unmafagas ni y acho: Ada untalo guato güije?
					</seg>
					<seg id="b.JOH.11.9" type="verse">
						Manope si Jesus: Taya y un jaane dose ora? y jumajanao gui jaane, ti siña matompo, sa manlilie y candet este na tano.
					</seg>
					<seg id="b.JOH.11.10" type="verse">
						Ya y jumajanao an puenge, matompo, sa taya candet guiya güiya.
					</seg>
					<seg id="b.JOH.11.11" type="verse">
						Jasangan estesija, ya despues di este ilegña nu sija: Lasaro, amigonmame maego: ya bae janao para uyayajo gui maegoña.
					</seg>
					<seg id="b.JOH.11.12" type="verse">
						Entonses ilegñija nu güiya y disipulosija: Señot, yaguin maego, mauleg jumuyong.
					</seg>
					<seg id="b.JOH.11.13" type="verse">
						Ya jasangan este si Jesus gui tinataeña: sija jajaso na umadingan na dumescansañaeñaejon gui maegoña.
					</seg>
					<seg id="b.JOH.11.14" type="verse">
						Ayo nae si Jesus ilegña claro nu sija: Lasaro, güiya matae.
					</seg>
					<seg id="b.JOH.11.15" type="verse">
						Magof yo sa taegüe yo güije, pot causa y jamyo, para injenggue; nitafanmalag y ya güiya.
					</seg>
					<seg id="b.JOH.11.16" type="verse">
						Si Tomas, ayo y naanña si Didimo, ilegña nu y otro disipulo sija: ufanmalagjit locue, nije tafanmatae yan güiya.
					</seg>
					<seg id="b.JOH.11.17" type="verse">
						Mato si Jesus ya jasoda na estaba cuatro na jaane gui naftan.
					</seg>
					<seg id="b.JOH.11.18" type="verse">
						Y Betania jijot guiya Jerusalem, buente quince na estadio.
					</seg>
					<seg id="b.JOH.11.19" type="verse">
						Ya megae na Judio sija manmato gui as Marta ya si Maria para uconsuela pot y cheluñija.
					</seg>
					<seg id="b.JOH.11.20" type="verse">
						Entonses si Marta, anae jajungog na si Jesus mamamaela, jajanao güe para urisibe: ya estaba si Maria matatachong gui guima.
					</seg>
					<seg id="b.JOH.11.21" type="verse">
						Pot enao si Marta ilegña as Jesus: Señot yaguin mojon gaeguejao güine y chelujo ti umatae.
					</seg>
					<seg id="b.JOH.11.22" type="verse">
						Lao jutungo pago, todo y ungagao si Yuus, ninaejao as Yuus.
					</seg>
					<seg id="b.JOH.11.23" type="verse">
						Ylegña si Jesus nu güiya: Ucajulo talo y chelumo.
					</seg>
					<seg id="b.JOH.11.24" type="verse">
						Si Marta ilegña nu güiya: Guajo jutungo na ucajulo gui quinajulon manmatae gui uttimo na jaane.
					</seg>
					<seg id="b.JOH.11.25" type="verse">
						Ylegña nu güiya si Jesus: Guajo y quinajulon manmatae yan y linâlâ; ayo y jumonggue yo, achogja esta matae, ulâlâ talo;
					</seg>
					<seg id="b.JOH.11.26" type="verse">
						Ya todo ayo y lâlâ ya jumonggue yo, ti umatae para todo y tiempo. Unjonggue este?
					</seg>
					<seg id="b.JOH.11.27" type="verse">
						Ylegña nu güiya: Si Señot, guinin jujonggue na jago ayo na Cristo, Lajin Yuus, güiya na para umamaela gui tano.
					</seg>
					<seg id="b.JOH.11.28" type="verse">
						Anae munjayan jasangan este, mapos ya jaagang gui secreto si Maria cheluña, ilegña: Si Maestro estagüe ya inagagangejao.
					</seg>
					<seg id="b.JOH.11.29" type="verse">
						Anae jajungog, cajulo gusisija ya jumanao asta guiya güiya.
					</seg>
					<seg id="b.JOH.11.30" type="verse">
						(Ya asta pago ti mafato si Jesus gui sengsong, lao gaegue güije na lugat anae si Marta jagas sineda güe.)
					</seg>
					<seg id="b.JOH.11.31" type="verse">
						Entonces y Judiosija na manestaba gui guima yan güiya, y maconsuela güe, anae jalie si Maria cajulo gusisija ya mapos, madalalag güe, pineloñija na ufalag y naftan para utanges güije.
					</seg>
					<seg id="b.JOH.11.32" type="verse">
						Ya si Maria anae mato gui lugat anae estaba si Jesus ya jalie, japodong gui adengña, ya ilegña: Señot yaguin gaeguejao güine ti umatae y chelujo.
					</seg>
					<seg id="b.JOH.11.33" type="verse">
						Anae si Jesus jalie na tumatanges, yan y Judio sija ni manamamamaela yan güiya manatanges, umugong gui espiritu, ya inestotba,
					</seg>
					<seg id="b.JOH.11.34" type="verse">
						Ya ilegña: Mano nae unpolo güe? Ilegñija nu güiya: Señot, maela ya unlie.
					</seg>
					<seg id="b.JOH.11.35" type="verse">
						Si Jesus tumanges.
					</seg>
					<seg id="b.JOH.11.36" type="verse">
						Ylegñija entonses y Judio sija: Estagüe, taegüenao jaguflie güe!
					</seg>
					<seg id="b.JOH.11.37" type="verse">
						Lao palo guiya sija ilegñija: Ti siña este na ubaba y atadog y bachet, fatinas ni este ti umatae?
					</seg>
					<seg id="b.JOH.11.38" type="verse">
						Ya si Jesus jaumugong talo guiya güiya, ya mato gui naftan. Güiya un liyang ya mapoluye un acho gui sanjiloña.
					</seg>
					<seg id="b.JOH.11.39" type="verse">
						Ylegña si Jesus: Najanao y acho. Si Marta, chelun y matae, ilegña nu güiya: Señot, mutong esta, sa finatae cuatro na jaane.
					</seg>
					<seg id="b.JOH.11.40" type="verse">
						Si Jesus ilegña nu güiya: Ti guinin jusangane jao na guin manjonggue jao, unlie y minalag Yuus.
					</seg>
					<seg id="b.JOH.11.41" type="verse">
						Ayo nae sija janajanao y acho, Ya si Jesus tumalag julo ya ilegña: Tata, grasias junaejao sa guinin unjungog yo.
					</seg>
					<seg id="b.JOH.11.42" type="verse">
						Ya guajo jutungo na siempre unjungungog yo; lao pot y linajyan taotao ni gaegue gui oriyajo, jusangan este, para ujajonggue na jagoyo tumago.
					</seg>
					<seg id="b.JOH.11.43" type="verse">
						Anae munjayan jasangan este, umaagang ni dangculo na inagang: Lasaro maela juyong.
					</seg>
					<seg id="b.JOH.11.44" type="verse">
						Entonses ayo y guine matae, jumuyong, magogode dos canaeña yan y adeng nu y bendas; ya y mataña mafalulutan nu y sudario. Ylegña nu sija si Jesus: Pula ya inpilo ya ujanao.
					</seg>
					<seg id="b.JOH.11.45" type="verse">
						N	11	45		58830	¶ Pot este megae na Judio sija na manmato gui as Maria ya jalie y finatinas Jesus, majonggue güe.
					</seg>
					<seg id="b.JOH.11.46" type="verse">
						Lao guajo guiya sija na manmapos para Fariseo sija, ya jasangane sija y finatinas Jesus.
					</seg>
					<seg id="b.JOH.11.47" type="verse">
						N	11	47		58850	¶ Ayo nae y manmagas y mamale yan y Fariseo sija, mandaña ya janaetnon y sinedrio ya ilegñija: Jafa tafatinas? Sa este na taotao mamatitinas megae na señat sija?
					</seg>
					<seg id="b.JOH.11.48" type="verse">
						Yaguin tapolo taegüenao, todo y taotao manmanjonggue guiya güiya: ya ufanmamaela y Romano sija ya u janajanao y sagata yan y tanota.
					</seg>
					<seg id="b.JOH.11.49" type="verse">
						Lao si Caefas uno guiya sija, güiya magas na pale güije na sacan, mansinangane: Jamyo ti intingo jafa!
					</seg>
					<seg id="b.JOH.11.50" type="verse">
						Ni injaso na mauleg para jita sa un taotao matae pot y taotao sija, para munga na todo y nasion ufanmalingo.
					</seg>
					<seg id="b.JOH.11.51" type="verse">
						Lao este ti jasangan guine güiyaja; lao güiya y magas na pale güije na sacan ya japrofetisa na si Jesus umatae pot y nasion.
					</seg>
					<seg id="b.JOH.11.52" type="verse">
						Ya ti pot ayoja na nasion; lao locue para ufandaña gui unoja y famaguon Yuus ni y jagas manmachalapon.
					</seg>
					<seg id="b.JOH.11.53" type="verse">
						Ya desde ayo na jaane manafaesen entre para sija umapuno.
					</seg>
					<seg id="b.JOH.11.54" type="verse">
						Ya si Jesus ti jumajanao gui publico gui entalo Judio sija; lao mapos güije para y tano na jijot gui jalomtano, guiya un siuda na mafananaan Efraim; ya sumaga güe güije yan y disipuluña.
					</seg>
					<seg id="b.JOH.11.55" type="verse">
						N	11	55		58930	¶ Ya y pascuan Judio sija estaba jijot; ya megae gui tano mangajulo guiya Jerusalem antes di pascua para ujanagasgas sija.
					</seg>
					<seg id="b.JOH.11.56" type="verse">
						Ya manmanaligao as Jesus, ya manadingan entre sija gui templo, ya ilegñija: Jafa jinasonmiyo, nu güiya, ti umamaela gui guipot.
					</seg>
					<seg id="b.JOH.11.57" type="verse">
						Ya y prinsipin y mamale sija yan y Fariseo manmanae tinago na yaguin jaye tumungo mano nae gaegue, umasangan para inquene güe.
					</seg>
				</div>
				<div id="b.JOH.12" type="chapter">
					<seg id="b.JOH.12.1" type="verse">
						AYO na tiempo, saes na jaane antes de pascua, si Jesus malag Betania anae estaba si Lasaro, ayo y guinin matee, ya si Jesus munacajulo guine y entelo manmatae.
					</seg>
					<seg id="b.JOH.12.2" type="verse">
						Ya manmanmatinas güije un sena, ya si Marta mañeñetbe; ya si Lasaro, güiya uno gui entalo sija na manmatatachong gui lamasa yan güiya.
					</seg>
					<seg id="b.JOH.12.3" type="verse">
						Ayo nae si Maria jachule un libra na inggüente, gasgas na natda, guefguaguan, ya japalae y adeng Jesus, ya jasaosao y adengña nu gaponuluña; ya bula y guima ni pao inggüente.
					</seg>
					<seg id="b.JOH.12.4" type="verse">
						Ayo nae ilegña uno gui disipuluña, si Judas Iscariote lajin Simon, ayo y umintrega güe,
					</seg>
					<seg id="b.JOH.12.5" type="verse">
						Jafa mina ti mabende este na inggüente pot tres siento denario na salape, ya unumae y mamobble?
					</seg>
					<seg id="b.JOH.12.6" type="verse">
						Este ilegña, ti pot inadajiña ni mamobble; lao pot guiya y saque, ya guaja y betsaña, ya jachuchule ayo y sinajguanña.
					</seg>
					<seg id="b.JOH.12.7" type="verse">
						Enaomina ilegña si Jesus, Polo güe, para ayo na jaane nae majafot yo, na uadaje este.
					</seg>
					<seg id="b.JOH.12.8" type="verse">
						Sa y mamobble siempre gagaegue guiya jamyo; lao guajo taegüeyo guiya jamyo.
					</seg>
					<seg id="b.JOH.12.9" type="verse">
						N	12	9		59040	¶ Entonses, dangculo na linajyan taotao, gui Judio sija, jatungo na gaegue güe güije, ya manmato, ti pot causan si Jesusja, lao locue para umalie si Lasaro ni guinin janacajulo guine y entelo manmatae.
					</seg>
					<seg id="b.JOH.12.10" type="verse">
						Ya manafaesen entre sija, manmagas y mamale sija, para umapuno locue si Lasaro.
					</seg>
					<seg id="b.JOH.12.11" type="verse">
						Sa pot causa di güiya, megae na Judio sija manmalag ayo ya manmanjonggue gui as Jesus.
					</seg>
					<seg id="b.JOH.12.12" type="verse">
						N	12	12		59070	¶ Ynagpaña na jaane, dangculo na linajyan taotao, y manmato gui guipot, anae majungog na si Jesus mato guiya Jerusalem,
					</seg>
					<seg id="b.JOH.12.13" type="verse">
						Manmañule ni y ramas y trongcon palma ya manmapos para umaresibe güe ya manaagang: Osana! Dichoso güe ni mamamaela ni y naan y Señot, y Ray Israel!
					</seg>
					<seg id="b.JOH.12.14" type="verse">
						Ya anae jasoda si Jesus un patgon na bulico, matachong gui jiloña; taegüije y matugue:
					</seg>
					<seg id="b.JOH.12.15" type="verse">
						Chamo maañao, jago jagan Sion! estagüe y Raymo na mato, matatachong gui jilo un patgon bulico.
					</seg>
					<seg id="b.JOH.12.16" type="verse">
						Y finenana, y disipuloña ti jatungo estesija; lao y tiempo anae si Jesus esta cumajulo gui langet, entonses manmajaso na estesija este matugue nu güiya, ya sija guinin manmafatinas este sija yan güiya.
					</seg>
					<seg id="b.JOH.12.17" type="verse">
						Y linajyan taotao na estaba mañisija, anae jaagang juyong si Lasaro gui naftan, ya janacajulo gui entalo manmatae, janae testimonio nu güiya.
					</seg>
					<seg id="b.JOH.12.18" type="verse">
						Pot enao locue y linajyan taotao manmato ya maresibe güe, sa majungog na munjayan jafatinas este na señat.
					</seg>
					<seg id="b.JOH.12.19" type="verse">
						Pot enao Fariseo sija ilegñija entre sija: Lie na taya probechonmiyo: Estagüe na todo gui jilo y tano manjanao ya dalalag güe.
					</seg>
					<seg id="b.JOH.12.20" type="verse">
						N	12	20		59150	¶ Ya guaja sija na taotao Griego ni gui ayo sija na mangajulo para uadodora gui guipot:
					</seg>
					<seg id="b.JOH.12.21" type="verse">
						Ayo sija manmato gui as Felipe taotao Betsaida guiya Galilea, ya magagao güe, ilegñija: Señot, manmalagojam inlie si Jesus!
					</seg>
					<seg id="b.JOH.12.22" type="verse">
						Mato si Felipe ya jasangane si Andres; ya mamaela si Andres yan si Felipe masangane si Jesus.
					</seg>
					<seg id="b.JOH.12.23" type="verse">
						N	12	23		59180	¶ Ya si Jesus maninepe ilegña: Y ora mato na y Lajin taotao uresibe y minalagña.
					</seg>
					<seg id="b.JOH.12.24" type="verse">
						Magajet ya magajet jusangane jamyo, na y granon trigo ni ti upodong gui tano, ya umatae, güiya namaesa sumaga; yaguin matae megae na tinegcha uchule.
					</seg>
					<seg id="b.JOH.12.25" type="verse">
						Y gumaeya y linâlâña ufinalaguaejon; y chumatlie y linâlâña güine gui tano, pinipilanja y taejinecog na jaane.
					</seg>
					<seg id="b.JOH.12.26" type="verse">
						Yaguin guaja y somesetbe yo, udalalag yo; ya mano nae gaegue yo, ayo locue nae ugaegue y somesetbe yo. Yaguin guaja y somesetbe yo, si Tata uenenra güe.
					</seg>
					<seg id="b.JOH.12.27" type="verse">
						Pago lebog y antijo: Ya jafa quentosjo? Tata nalibre yo pago na ora! Lao pot este mato yo güine na ora.
					</seg>
					<seg id="b.JOH.12.28" type="verse">
						Tata, namalag y naanmo! Pot enao mato guine y langet un inagang, ilegña: Estaba junamalag, ya bae junamalag otro biaje.
					</seg>
					<seg id="b.JOH.12.29" type="verse">
						Y linajyan taotao na mangaegue ya injingog ilegñija: guinin julo este. Palo ilegñija: Un angjet sumangane güe.
					</seg>
					<seg id="b.JOH.12.30" type="verse">
						Ynepe as Jesus ya ilegña: Ti mato este na inagang pot y causaco lao pot y causanmiyo.
					</seg>
					<seg id="b.JOH.12.31" type="verse">
						Pago gaegue y juisio nu este na tano. Pago y magas este na tano umayute juyong.
					</seg>
					<seg id="b.JOH.12.32" type="verse">
						Ya guajo, yaguin guajo umajatsayo guine y tano, jucone todo para guajoja.
					</seg>
					<seg id="b.JOH.12.33" type="verse">
						Ya este masangan para umatungo jafa na finatae nae umatae.
					</seg>
					<seg id="b.JOH.12.34" type="verse">
						Ynepeña y linajyan taotao: Jame injingog y lay na si Cristo ugaegue para todo y tiempo. Jafa mina unsangan: Na y Lajin taotao nesesita umajatsa? Jaye güe este Lajin taotao?
					</seg>
					<seg id="b.JOH.12.35" type="verse">
						Ayo nae si Jesus ilegña nu sija: Didide na tiempo y candet ugaegue gui entalonmiyo. Fanmamocat mientras guaguaja y candet para jamyo, sa no sea infanguinacha ni y jemjom; sa y jumajanao gui jemjom, ti jatungo para mano nae y jinanaoña.
					</seg>
					<seg id="b.JOH.12.36" type="verse">
						Mientras guaguaja y candet para jamyo, fanmanjonggue ni y candet, para unfamaguon y candet jamyo. Estesija jasangan si Jesus, ya mapos ya umatog pot sija.
					</seg>
					<seg id="b.JOH.12.37" type="verse">
						N	12	37		59320	¶ Lao achogja jafatinas megae na señat gui menanñija ti majonggue güe.
					</seg>
					<seg id="b.JOH.12.38" type="verse">
						Para umacumple y sinangan ni ilegña si Isaias profeta: Señot, jaye jumonggue y sinanganta? Ya y canae y Señot, jaye guinin munamalie?
					</seg>
					<seg id="b.JOH.12.39" type="verse">
						Pot este mina ti siña sija majonggue, sa tomalo jasangan si Isaias:
					</seg>
					<seg id="b.JOH.12.40" type="verse">
						Janafanbachet y atadogñija, ya janamajetog y corasoñija: Sa ti manmalie ni y atadogñija, ni ujatungo ni y corasonñija, ya sigue mamañotsot, ya guajo juamte sija.
					</seg>
					<seg id="b.JOH.12.41" type="verse">
						Estesija jasangan si Isaias, anae jalie minalagña ya inadingane.
					</seg>
					<seg id="b.JOH.12.42" type="verse">
						N	12	42		59370	¶ Pago na tiempo achogja megae na taotao senmagas, jumonggue gue; lao pot causa y Fariseo sija, ti masangan claro, na no sea mayute gui sinagoga.
					</seg>
					<seg id="b.JOH.12.43" type="verse">
						Pot jafa muna manmalago sija y inenra y taotao, qui y inenra guine as Yuus.
					</seg>
					<seg id="b.JOH.12.44" type="verse">
						N	12	44		59390	¶ Si Jesus umagang ilegña: Y jumonggue yo, guajoja, ti jajonggue lao ayo y tumago yo.
					</seg>
					<seg id="b.JOH.12.45" type="verse">
						Y umatan yo, güiya umatan y tumago yo.
					</seg>
					<seg id="b.JOH.12.46" type="verse">
						Mato yo gui jilo y tano parejoja y candet, para todo ayo y jumonggue yo, ti sumaga gui jemjom.
					</seg>
					<seg id="b.JOH.12.47" type="verse">
						Y jumungog y sinanganjo ya ti jajonggue, guajo ti jujusga; sa ti mato yo para jufanjusga gui tano, lao para junafanlibre y tano.
					</seg>
					<seg id="b.JOH.12.48" type="verse">
						Ya y rumechasa yo ya ti rumesibe y sinanganjo, guaja ujinisga güe: Y sinangan ni jusangan, güiya ufanjusga güije uttimo na jaane.
					</seg>
					<seg id="b.JOH.12.49" type="verse">
						Sa ti guinin juadingan namaesa; lao si Tata ni tumago yo, güiya numae yo tinago ni para jusangan yan y para jucuentos.
					</seg>
					<seg id="b.JOH.12.50" type="verse">
						Ya jutungo na y tinagoña, güiya linâlâ taejinecog: enaomina ayo sija jusangan; taegüije si Tata guinin jasangane yo, taegüijeja jusasangan.
					</seg>
				</div>
				<div id="b.JOH.13" type="chapter">
					<seg id="b.JOH.13.1" type="verse">
						YA antes di y guipot pascua, jatungo si Jesus na y oraña esta mato para ujanao güine na tano para y Tata, esta jaguaeya y iyoña sija ni mangaegue güine gui tano, ya jaguaeya sija asta y jinecog.
					</seg>
					<seg id="b.JOH.13.2" type="verse">
						Y sena munjayan ya y anite esta jumalom gui corason Judas Iscariote, lajin Simon, ni umentrega güe;
					</seg>
					<seg id="b.JOH.13.3" type="verse">
						Ya jatungo si Jesus na y Tata jagasja janae todo ni güinaja gui canaeña, ya mato güe guinin as Yuus, ya as Yuus guaguato;
					</seg>
					<seg id="b.JOH.13.4" type="verse">
						Cajulo gui sena ya janajanao y magagoña, ya jachule un toaya, ya jaafuyut güiya namaesa.
					</seg>
					<seg id="b.JOH.13.5" type="verse">
						Anae esta munjayan este, janaye y janom gui palangana diquique, ya jatutujon fumagase y adeng y disipulo sija, ya jasaosao nu y toaya na jaafuyut güe.
					</seg>
					<seg id="b.JOH.13.6" type="verse">
						Ayo nae malag as Simon Pedro; ya este ilegña nu güiya: Señot jago fumagase y adengjo?
					</seg>
					<seg id="b.JOH.13.7" type="verse">
						Manope si Jesus ya ilegña nu güiya: Y jufatitinas ti untungo pago; lao ti ampmam untungo.
					</seg>
					<seg id="b.JOH.13.8" type="verse">
						Si Pedro ilegña nu güiya: Ti unfagase y adengjo ni ngaean! Ynepe as Jesus: Yaguin ti jufagase jao taepattemo guiya guajo.
					</seg>
					<seg id="b.JOH.13.9" type="verse">
						Ylegña nu güiya si Simon Pedro: Señot, ti adengjoja, lao locue asta y canaejo yan y ilujo.
					</seg>
					<seg id="b.JOH.13.10" type="verse">
						Si Jesus ilegña nu güiya: Y esta mafagase, ti guaelaye yaguin adengña esta mafagase, lao esta gasgas todo. Ya jamyo mangasgas pago, achogja ti todos.
					</seg>
					<seg id="b.JOH.13.11" type="verse">
						Sa esta matungo jaye uje y umentrega güe; pot enao ilegña: Ti mangasgas jamyo todos.
					</seg>
					<seg id="b.JOH.13.12" type="verse">
						N	13	12		59570	¶ Anae munjayan manfinagase y adengñija, jachule y magagoña ya tumalo matachong otro biaje, ya mansinangane: Yntingo y finatinasjo?
					</seg>
					<seg id="b.JOH.13.13" type="verse">
						Jamyo infanaan yo Maestro yan Señot: ya y sinanganmiyo mauleg; sa guajo yo.
					</seg>
					<seg id="b.JOH.13.14" type="verse">
						Yaguin guajo Señotmiyo yan Maestronmiyo, guinin jufagase y adengmiyo, debe jamyo locue infanafagase y adengmiyo uno yan otro.
					</seg>
					<seg id="b.JOH.13.15" type="verse">
						Sa un ejemplo junae jamyo, sa taemanoja guajo jufatinase jamyo, jamyo locue infatitinas.
					</seg>
					<seg id="b.JOH.13.16" type="verse">
						Magajet ya magajet jusangane jamyo: Y tintago ti güiya magasña na y senotña; ni y matago, ti güiya magasña na y tumago güe.
					</seg>
					<seg id="b.JOH.13.17" type="verse">
						Yaguin intingo este sija na güinaja, mandichoso jamyo yaguin infatitinas,
					</seg>
					<seg id="b.JOH.13.18" type="verse">
						N	13	18		59630	¶ Ti umadingan yo nu jamyo todo: guajo tumungo sija y inayigco; lao para umacumple y tinigue sija: Y chumocho pan yan guajo, güiya cumajulo contra guajo y dedegoña.
					</seg>
					<seg id="b.JOH.13.19" type="verse">
						Desde pago jusangane jamyo antes di ujuyong, para yaguin jumujuyong, injenggue na guajo yo.
					</seg>
					<seg id="b.JOH.13.20" type="verse">
						Magajet ya magajet jusangane jamyo, na y rumesibe y tinagojo, jaresibe yo; ya y rumesibe yo, jaresibe y tumago yo.
					</seg>
					<seg id="b.JOH.13.21" type="verse">
						Anae munjayan jasangan 
						<i>
							si Jesus
						</i>
						 este, inigongña si Jesus jinalomña, ya janae testimonio ya ilegña: Magajet ya magajet jusangane jamyo, na uno guiya jamyo unintrega yo.
					</seg>
					<seg id="b.JOH.13.22" type="verse">
						Y disipulo sija manaatan entre sija uno yan otro ya ti matungo jaye umadingan.
					</seg>
					<seg id="b.JOH.13.23" type="verse">
						Y uno gui disipuluña na guiniflie as Jesus, estaba umaason gui pechon Jesus.
					</seg>
					<seg id="b.JOH.13.24" type="verse">
						Ayo nae si Simon Pedro fumatinas señat nu este, para umafaesen jaye uje na umadingan.
					</seg>
					<seg id="b.JOH.13.25" type="verse">
						Ayo nae, y umaason gui jilo pechon Jesus ilegña nu güiya: Señot jaye uje?
					</seg>
					<seg id="b.JOH.13.26" type="verse">
						Enaomina manope si Jesus: Ayo uje ni junafotgue ni pan ya junae güe. Ya janafotgon y pan, ya janae si Judas Iscariote, lajin Simon.
					</seg>
					<seg id="b.JOH.13.27" type="verse">
						Anae munjayan y quinanoña ni y pan fotgon, si Satanas jumalom guiya güiya. Entonses si Jesus sinangane: Fatinas guse y finatinasmo.
					</seg>
					<seg id="b.JOH.13.28" type="verse">
						Ni uno, guiya sija na mangaegue gui lamasa, tumungo pot jafa na umasangane.
					</seg>
					<seg id="b.JOH.13.29" type="verse">
						Pineloñija y palo guiya sija, sa si Judas na gaebetsa, na si Jesus sumangane: Fajan y güinaja na mannesesitajit para y guipot; pat ufanmanae y mamobble.
					</seg>
					<seg id="b.JOH.13.30" type="verse">
						Ya güiya, guinin mañule y pan fotgon, enseguidas mapos; ya esta puenge.
					</seg>
					<seg id="b.JOH.13.31" type="verse">
						N	13	31		59760	¶ Pot enao, anae esta mapos güe, ilegña si Jesus: Pago y Lajin taotao rumesisibe y minalagña, ya si Yuus rumesibe y minalagña guiya güiya.
					</seg>
					<seg id="b.JOH.13.32" type="verse">
						Ya si Yuus minamalag güe guiya güiya; ya enseguidas unamalag güe.
					</seg>
					<seg id="b.JOH.13.33" type="verse">
						Mandiquique na fumaguon, ti juapmam guiya jamyo; ya inaligao yo; ya taegüenoja jusangane y Judio sija: Mano yo guato, jamyo ti siña manmamaela; taemanoja pago jusangane jamyo.
					</seg>
					<seg id="b.JOH.13.34" type="verse">
						Un tinago nuebo junae jamyo, na infanguaeya uno yan otro entre jamyo; taegüije yan guajo juguaeya jamyo, ya jamyo locue infanguaeya uno yan otro entre jamyo.
					</seg>
					<seg id="b.JOH.13.35" type="verse">
						Ya pot este todo y taotao ufanmatungo na jamyo disipulujo, yaguin infanguaeya uno yan otro entre jamyo.
					</seg>
					<seg id="b.JOH.13.36" type="verse">
						Si Simon Pedro ilegña nu güiya: Señot, para mano jao? Ynepe as Jesus: Mano yo guato, ti siña jao pago undalalag yo, lao ti apmam undalalag yo.
					</seg>
					<seg id="b.JOH.13.37" type="verse">
						Ylegña nu güiya si Pedro: Señot, sa jafa na ti siña judalalag jao pago? jupolo y linâlâjo guiya jago.
					</seg>
					<seg id="b.JOH.13.38" type="verse">
						Ynepe as Jesus: Unpolo y linâlâmo guiya guajo? Magajet ya magajet jusangane jao, na ti uoo y gayo asta tiempo na undague yo tres biaje!
					</seg>
				</div>
				<div id="b.JOH.14" type="chapter">
					<seg id="b.JOH.14.1" type="verse">
						CHAMIYO ninafañachatsaga corasonmiyo: injenggue si Yuus, jenggue yo locue.
					</seg>
					<seg id="b.JOH.14.2" type="verse">
						Y guima Tatajo nae guaja megae na sagayan: yaguin ti utaegüine mojon jagas jusagane jamyo. Bae jujanao ya jufamauleg y saga para jamyo.
					</seg>
					<seg id="b.JOH.14.3" type="verse">
						Yaguin jumanao yo ya jufamauleg y saga para jamyo, jumamaela talo mague ya jucone jamyo yan guajo; sa manoja yo nae sumaga, ayoja locue jamyo.
					</seg>
					<seg id="b.JOH.14.4" type="verse">
						Ya mano yo guato, intingo y chalan.
					</seg>
					<seg id="b.JOH.14.5" type="verse">
						Ylegña nu güiya si Tomas: Señot, ti intingo para mano jao; ya jafa taemano tungomame nu y chalan?
					</seg>
					<seg id="b.JOH.14.6" type="verse">
						Ylegña nu güiya si Jesus: Guajo y chalan, yan y minagajet, yan y linâlâ; taya malag y Tata, yan ti pot guajo.
					</seg>
					<seg id="b.JOH.14.7" type="verse">
						Yaguin guinin intingoyo, mojon intingo locue y Tatajo; ya desde pago intingo güe ya inlie güe.
					</seg>
					<seg id="b.JOH.14.8" type="verse">
						Ylegña nu guiya si Felipe: Señot, fanue jam nu y Tata ya basta para jame.
					</seg>
					<seg id="b.JOH.14.9" type="verse">
						Ylegña nu güiya si Jesus: Megae na tiempo na manjita, ya asta pago ti untungo yo Felipe? Y lumiiyo, jaliija y Tata. Ya jafa muna ilegmo: Fanue jam nu y Tata?
					</seg>
					<seg id="b.JOH.14.10" type="verse">
						Ti unjonggue na guajo gaegue gui as Tata, ya y Tata gaegue guiya guajo? Sa y finijo nu y jusasangan, ti jusasangan pot guajoja; lao y Tata nu y sumasasaga guiya guajo, ayo fumatinas y chechoña sija.
					</seg>
					<seg id="b.JOH.14.11" type="verse">
						Jenggue na gaegue yo gui as Tata, ya y Tata gaegue guiya guajo: yaguin ti pot este, jenggueyo pot y checho sija.
					</seg>
					<seg id="b.JOH.14.12" type="verse">
						Magajet ya magajet y jusangane jamyo: Y jumonggueyo, y checo nu y juchogüe, güiya chumogüe locue; ya mas dangculo na chocho qui este jachogüe; sa jujanao para as Tata.
					</seg>
					<seg id="b.JOH.14.13" type="verse">
						Ya todo y ingagao pot y naanjo, bae jufatinas, sa y Tata uresibe minalagña nu y Lajiña.
					</seg>
					<seg id="b.JOH.14.14" type="verse">
						Jafaja y ingagaoyo pot y naanjo, bae jufatinas ayo.
					</seg>
					<seg id="b.JOH.14.15" type="verse">
						Yaguin inguaeya yo, inadaje y tinagojo.
					</seg>
					<seg id="b.JOH.14.16" type="verse">
						Sa bae jutayuyut si Tata ya infanninae otro Consoladot para ugaegue guiya jamyo na taejinecog.
					</seg>
					<seg id="b.JOH.14.17" type="verse">
						Güiya y Espiritun minagajet nu y tano ti siña umaresibe; sa ti malie güe, ya ti matungo güe; lao jamyo intingo güe; sa sumaga yan jamyo, ya ugaegue guiya jamyo.
					</seg>
					<seg id="b.JOH.14.18" type="verse">
						Ti judingo jamyo güetfano: jumamaela guiya jamyo.
					</seg>
					<seg id="b.JOH.14.19" type="verse">
						Dididija talo, y tano ti uliiyo; lao jamyo inliija yo; sa lâlâyo, ya infanlâlâja locue.
					</seg>
					<seg id="b.JOH.14.20" type="verse">
						Güije na jaane umasusede na intingo na gaegueyo gui as Tata, ya jamyo guiya guajo ya guajo guiya jamyo.
					</seg>
					<seg id="b.JOH.14.21" type="verse">
						Y guaja y tinagojo ya jaadadaje, ayo yo gumaeya; ya y gumaeya yo, ugüinaeya as Tata, ya juguaeya güe; ya jufanuegüe nu guajo mamaesa.
					</seg>
					<seg id="b.JOH.14.22" type="verse">
						Ylegña nu güiya si Judas, ti si Iscariote: Señot, jafa muna unfanue jam nu jago namaesa ya ti unfanue y tano?
					</seg>
					<seg id="b.JOH.14.23" type="verse">
						Inepe as Jesus ya ilegña nu güiya: Jaye yo y gumaeya, uadaje y sinanganjo; ya ugüinaeya as Tata, ya jame infatoigüe güe ya insagaye güe.
					</seg>
					<seg id="b.JOH.14.24" type="verse">
						Y ti gumaeya yo, ti jaadaje y sinanganjo; ya y sinangan nu y injingog, ti sinanganjo, lao iyon y Tata ni tumago yo.
					</seg>
					<seg id="b.JOH.14.25" type="verse">
						Estesija jusagane jamyo anae manjijita.
					</seg>
					<seg id="b.JOH.14.26" type="verse">
						Lao ayo y Consoladat y Espiritu Santo; nu si Tata utinago pot y naanjo, güiya infanfinanagüe todosija, ya inninafanjajasoja todo y jusangane jamyo.
					</seg>
					<seg id="b.JOH.14.27" type="verse">
						Pas jupoluye jamyo; y pasjo junae jamyo; ti taegüine y ninaen y tano na ninaejo. Chamiyo ninafañachatsaga corasonmiyo ni infanmaañao.
					</seg>
					<seg id="b.JOH.14.28" type="verse">
						Jamyo jagas injingogja jafa y jusagane jamyo, bae jujano, ya jutalo güine mague guiya jamyo. Yaguin inguaeya yo, magajet infanmagof, sa bae jujanao ya jufalag as Tata; sa si Tata dangculoña qui guajo.
					</seg>
					<seg id="b.JOH.14.29" type="verse">
						Pago jagas jusangane jamyo antes qui umasusede, para yanguin jasusede, jamyo injenggue.
					</seg>
					<seg id="b.JOH.14.30" type="verse">
						Desde pago na tiempo ti jucuentuse jamyo megae, sa y magalagen este na tano ufato, ya taya iyoña guiya guajo;
					</seg>
					<seg id="b.JOH.14.31" type="verse">
						Lao y tano ujatungo na juguaeya si Tata, ya jaftaemanoja si Tata jasangane yo, ayo muna jufatinas. Fangajulo ya nije tafanjanao.
					</seg>
				</div>
				<div id="b.JOH.15" type="chapter">
					<seg id="b.JOH.15.1" type="verse">
						GUAJO y magajet na trongconubas ya si Tatajo güiya y magas y fangualuan.
					</seg>
					<seg id="b.JOH.15.2" type="verse">
						Todo y ramas guiya guajo nu y taetinegcha, janajanao; ya todo ayo y ramas nu y gaetinegcha, janagasgas, para umegae tinegchaña.
					</seg>
					<seg id="b.JOH.15.3" type="verse">
						Pago nae jamyo mangasgas pot y finijo nu y jusangane jamyo.
					</seg>
					<seg id="b.JOH.15.4" type="verse">
						Fañaga guiya guajo, ya guajo guiya jamyo. Taegüije y ramas ti siña mañogcha güiya namaesa, yaguin ti sumaga gui trongconubas, parejoja yan jamyo yaguin ti infañaga guiya guajo.
					</seg>
					<seg id="b.JOH.15.5" type="verse">
						Guajo y trongconubas, jamyo y ramas. Y sumaga guiya guajo, ya guajo guiya güiya, güiya ufañogcha megae; sa apatte di guajo taya siña infatinas.
					</seg>
					<seg id="b.JOH.15.6" type="verse">
						Yaguin un taotao ti sumaga guiya guajo, umanajanao güe parejoja yan y ramas, ya umalayo, ya jajojoca, ya japopolo gui guafe, ya ufanmasonggue.
					</seg>
					<seg id="b.JOH.15.7" type="verse">
						Yaguin mañaga jamyo guiya guajo, ya y finojo sumaga guiya jamyo, infanmangagao todo y malagomiyo ya jufatinas para jamyo.
					</seg>
					<seg id="b.JOH.15.8" type="verse">
						Este uninamalag si Tatajo, ya infanmanogcha megae; ya taegüenao jamyo y udisipulojo.
					</seg>
					<seg id="b.JOH.15.9" type="verse">
						Taegüenao si Tata jaguaeya yo, guajo parejoja juguaeya jamyo locue; ya fañaga jamyo gui güinaeyaco.
					</seg>
					<seg id="b.JOH.15.10" type="verse">
						Yaguin inadadaje y tinagojo sija, jamyo infañañaga gui güinaeyaco; parejoja yan guajo juadadaje y tinago y Tatajo ya sumasasaga yo gui güinaeyaña.
					</seg>
					<seg id="b.JOH.15.11" type="verse">
						Estesija jusangane jamyo, para minagofjo usaga guiya jamyo, ya y minagofmiyo ubula.
					</seg>
					<seg id="b.JOH.15.12" type="verse">
						Este y tinagojo, na infanguaeya entre jamyo uno yan otro, calang y juguaeya jamyo.
					</seg>
					<seg id="b.JOH.15.13" type="verse">
						Taya uno guaja güinaeyaña mas dangculo qui este, na y taotao japolo y linâlâfia pot y amiguña sija.
					</seg>
					<seg id="b.JOH.15.14" type="verse">
						Jamyo y amigujo sija, yaguin infatinas jafa y jutago jamyo.
					</seg>
					<seg id="b.JOH.15.15" type="verse">
						Ti jagasja jufanaan jamyo tentago sija, sa y tentago ti jatungo jafa checho y magasña; lao jufanaan jamyo amigo sija; sa todosija ni jujungog gui as Tata, junatungoja jamyo.
					</seg>
					<seg id="b.JOH.15.16" type="verse">
						Ti jamyo umayig yo, lao guajo jamyo umayig ya jutago jamyo, na infanjanao ya infanmanogcha, ya y tinegchanmiyo usaga; sa todosija y ingagao si Tata pot y naanjo, güiya infanninae.
					</seg>
					<seg id="b.JOH.15.17" type="verse">
						Estesija jutago jamyo, na infanaguaeya entre jamyo uno yan otro.
					</seg>
					<seg id="b.JOH.15.18" type="verse">
						Yaguin manchinatlie jamyo nu y tano, intingoja na guajo finena chinatlie antes qui jamyo.
					</seg>
					<seg id="b.JOH.15.19" type="verse">
						Yaguin iyon y tano jamyo y tano uguaeya iyoña: lao ti iyon y tano jamyo, ya guajo jamyo umayig gui tano, ayo muna manchinatlie jamyo nu y tano.
					</seg>
					<seg id="b.JOH.15.20" type="verse">
						Jaso jamyo y sinangan ni munjayan jusangane jamyo: Y tentago ti dangculoña qui y magasña. Yaguin mapetsigue yo, infanmapetsigue jamyo locue; yaguin manadaje y sinanganjo, umanadaje y sinanganmiyo locue.
					</seg>
					<seg id="b.JOH.15.21" type="verse">
						Lao todo estesija umafatinas guiya jamyo pot causan y naanjo; sa ti matungo ayo y tumagoyo.
					</seg>
					<seg id="b.JOH.15.22" type="verse">
						Yaguin ti matoyo, ya ti jusangane sija, taya isaoñija; lao pago taya escusañija pot y isaoñija.
					</seg>
					<seg id="b.JOH.15.23" type="verse">
						Ayo y chumatlie yo, güiya chumatlie si Tata locue.
					</seg>
					<seg id="b.JOH.15.24" type="verse">
						Yaguin ti jufatinas gui entaloñija chochosija na taya ni uno fumatinas, taya isaoñija; lao pago esta jalie ya jachatlie yo yan si Tata.
					</seg>
					<seg id="b.JOH.15.25" type="verse">
						Lao este ususede, sa para umacumple y sinangan nu y matugue gui tinagoñija: sija chumatlie yo, sin jafa.
					</seg>
					<seg id="b.JOH.15.26" type="verse">
						Lao yaguin mato y Consoladot, ni y junamamaela guinin as Tata, y Espiritu y minagajet nu y mamaela guinin as Tata, güiya infanninae testimonio pot guajo.
					</seg>
					<seg id="b.JOH.15.27" type="verse">
						Ya jamyo locue infanmannae testimonio, sa guinin manjijita desde y tutujonña.
					</seg>
				</div>
				<div id="b.JOH.16" type="chapter">
					<seg id="b.JOH.16.1" type="verse">
						ESTESIJA jusangane jamyo para chamiyo, fanmatotompo.
					</seg>
					<seg id="b.JOH.16.2" type="verse">
						Infanmayute juyong gui sinagoga sija; junggan, y tiempo ufato nae jayeja y pumuno jamyo, jinasoña na jafatinas y checho Yuus.
					</seg>
					<seg id="b.JOH.16.3" type="verse">
						Ya estesija infanfinatinas, sa ti jatungo y Tata, ni guajo.
					</seg>
					<seg id="b.JOH.16.4" type="verse">
						Ya estesija guinin jusangane jamyo, na yaguin ufato ayo na ora, injaso estesija, jaftaemanoja y jusangane jamyo.
					</seg>
					<seg id="b.JOH.16.5" type="verse">
						Lao pago bae jujanao para ayo y tumago yo; ya taya uno guiya jamyo ufaesen yo: Para mano jao?
					</seg>
					<seg id="b.JOH.16.6" type="verse">
						Lao pot y jusangane jamyo nu estesija y pinite esta bula y corasonmiyo.
					</seg>
					<seg id="b.JOH.16.7" type="verse">
						Lao jusangane jamyo ni minagajet, na maulegñaja para jamyo na jujanao; sa yaguin ti jumanao yo, y Consoladot ti umamaela guiya jamyo; lao yaguin jumanao yo, junamamaela güe guiya jamyo.
					</seg>
					<seg id="b.JOH.16.8" type="verse">
						Sa yaguin ufato güe, ujusga y tano ni isao yan y tininas yan y juisio:
					</seg>
					<seg id="b.JOH.16.9" type="verse">
						Y isao sa sija ti majonggue yo;
					</seg>
					<seg id="b.JOH.16.10" type="verse">
						Y tininas sa bae jujanao para y Tata, ya jocog nae inliiyo;
					</seg>
					<seg id="b.JOH.16.11" type="verse">
						Y juisio sa y magas este y tano esta jajusga.
					</seg>
					<seg id="b.JOH.16.12" type="verse">
						Guaja yo megae na güinaja trabia para jusangane jamyo; lao ti siña jamyo insingon pago.
					</seg>
					<seg id="b.JOH.16.13" type="verse">
						Lao yaguin ufato ayo y Espiritun minagajet, güiya infanfinanue jamyo todo y minagajet; sa ti usangan pot güiyaja, lao todosija, jiningogña, ayosija usangan: yan ayosija y umasusede despues, inninafanmanatungo jamyo. 
					</seg>
					<seg id="b.JOH.16.14" type="verse">
						Güiya ufannae yo minalag sa mañuñule y güinaja na guiya guajo ya ujasangane jamyo. 
					</seg>
					<seg id="b.JOH.16.15" type="verse">
						Todosija y güinajan Tata, iyoco; ayo mina, jusangan na mañuñule y güinaja na guiya guajo ya ujasangane jamyo.
					</seg>
					<seg id="b.JOH.16.16" type="verse">
						Trabia dididija na tiempo, ti inlie yo talo; ya y otro biaje dididija na tiempo inlie yo.
					</seg>
					<seg id="b.JOH.16.17" type="verse">
						Ya y palo disipulo ilegñija entre sija uno yan otro: Jafa muna ilegña este nu jita? Dididija na tiempo ti inlie yo; ya y otro biaje, dididija na tiempo inlie yo: sa bae jujanao para as Tata?
					</seg>
					<seg id="b.JOH.16.18" type="verse">
						Ayo nae ilegñija: Jafa este muna ilegña? Dididija na tiempo? Ti tatungo jafa ilegña.
					</seg>
					<seg id="b.JOH.16.19" type="verse">
						Lao jatungoja si Jesus na manmalago na umafaesen güe, ya ilegña nu sija: Manafaesen entre jamyo jafa y ilelegco: Dididija na tiempo ya ti inlie yo; ya otro biaje, dididija na tiempo inlie yo?
					</seg>
					<seg id="b.JOH.16.20" type="verse">
						Magajet ya magajet y jusangane jamyo: infananges yan infanugungñaejon, lao y tano umagof; ya jamyo infantriste, lao y tristenmiyo umabira para minagof.
					</seg>
					<seg id="b.JOH.16.21" type="verse">
						Y palaoan yaguin para ufañago guaja pinitiña, sa mato y oraña; lao yaguin munjayan jafañago y patgon, mafeta nu y pinitiña, pot y minagofña na esta mañago un taotao gui tano.
					</seg>
					<seg id="b.JOH.16.22" type="verse">
						Pago jamyo locue magajet na infantriste; lao yaguin manaliijit talo, ufanmagof corasonmiyo, ya taya siña munajanao y minagofmiyo guiya jamyo.
					</seg>
					<seg id="b.JOH.16.23" type="verse">
						Ayo na jaane ti infaesen yo ni jafa. Magajet y magajet y jusangane jamyo, todosija y ingagao y Tata, infanninae pot y naanjo.
					</seg>
					<seg id="b.JOH.16.24" type="verse">
						Asta pago taya ingagagao pot y naanjo: gagao ya inresibi, ya ubula y minagofmiyo.
					</seg>
					<seg id="b.JOH.16.25" type="verse">
						N	16	25		60660	¶ Estesija guinin jusangane jamyo gui acomparasion sija; lao ufato y ora na ti jusangane jamyo gui acomparasion sija, lao jusangane jamyo claro y güinajan Tata.
					</seg>
					<seg id="b.JOH.16.26" type="verse">
						Ayo na jaane infanmangagao pot y naanjo: lao ada ti jusangane jamyo na guajo jutayuyute jamyo gui Tata;
					</seg>
					<seg id="b.JOH.16.27" type="verse">
						Sa y Tata mangüinaeya jamyo, sa esta inguaeya yo, ya injenggue na mamaela yo guinin as Yuus.
					</seg>
					<seg id="b.JOH.16.28" type="verse">
						Mamaela yo guinin as Tata, ya matoyo gui tano: lao judingo talo y tano, sa bae janao para as Tata.
					</seg>
					<seg id="b.JOH.16.29" type="verse">
						Y disipuluña ilegñija: Estagüe, pago na unsangan claro, ya taya acomparasion unsangan.
					</seg>
					<seg id="b.JOH.16.30" type="verse">
						Pago intingo na jago untungo todosija; ya ti unnesesita ni jaye unfinaesenjao: pot este injenggue na jago mamaela guinin as Yuus.
					</seg>
					<seg id="b.JOH.16.31" type="verse">
						Maninepe sija as Jesus: Injenggue pago?
					</seg>
					<seg id="b.JOH.16.32" type="verse">
						Estagüe na ufato y ora, ya esta mato pago, na cada uno ujanao para y iyoña, ya indingo yo namaesaja; lao trabia ti guajoja namaesaja sa jumajame an Tata. 
					</seg>
					<seg id="b.JOH.16.33" type="verse">
						Estesija jusangane jamyo, para infangaepas guiya guajo. Infangaemasâpet gui tano; lao mantiene y minatatnganmiyo, sa guajo esta jugana y tano.
					</seg>
				</div>
				<div id="b.JOH.17" type="chapter">
					<seg id="b.JOH.17.1" type="verse">
						ESTESIJA jasangan si Jesus ya tumalag jilo gui langet, ya ilegña: Tata, esta mato y ora; namalag y Lajimo, sa y Lajimo unninamalag locue.
					</seg>
					<seg id="b.JOH.17.2" type="verse">
						Parejaja unnae güe ninasiñaña para todo y catne; ya para todosija y unnae güe, güiya numae sija taejinecog na linâlâ.
					</seg>
					<seg id="b.JOH.17.3" type="verse">
						Ya este yuje y taejinecog la linâlâ, na intingo jao, na unoja y magajet na Yuus; yan si Jesuscristo nu y jago tumago.
					</seg>
					<seg id="b.JOH.17.4" type="verse">
						Esta junamalag jao gui tano, ya munjayan y chechojo nu y unnaeyo na juchogüe.
					</seg>
					<seg id="b.JOH.17.5" type="verse">
						Pago, jagoja Tata, unnamalag yo yan jago na maesa ni ayo na minalag anae estaba jumijita antes di y tano.
					</seg>
					<seg id="b.JOH.17.6" type="verse">
						Esta jufanue nu y naanmo y taotao nu y unnae yo gui tano; sa iyomo, ya unnae yo; ya sija maadaje y sinanganmo.
					</seg>
					<seg id="b.JOH.17.7" type="verse">
						Pago sija matungo na todosija y unnae yo, sija iyomo.
					</seg>
					<seg id="b.JOH.17.8" type="verse">
						Sa y finijo sija ni y unnae yo, jusangane sija; ya jaresibe, yan jatungo magajet na mamaela yo guinin jago; ya jajonggue na jagoyo tumago.
					</seg>
					<seg id="b.JOH.17.9" type="verse">
						Guajo jutayuyute sija; ti y tano jutayuyute, lao sija y unnaeyo, sa sija iyomo.
					</seg>
					<seg id="b.JOH.17.10" type="verse">
						Ya todosija y iyomo, iyoco; ya y iyoco, iyomo; ya guajayo minalag guiya sija.
					</seg>
					<seg id="b.JOH.17.11" type="verse">
						Pago taegüe yo gui tano, ya este sija mangaegue gui tano; ya mato yo guiya jago. Tata Santo adaje pot y naanmo, ayo sija y unnaeyo, para ufanunoja, parejo an jita.
					</seg>
					<seg id="b.JOH.17.12" type="verse">
						Anae estaba yo manjajame gui tano, juadadajeja sija pot y naanmo; ayo sija ni y unnaeyo ya juadadajeja ya taya ni uno malilingo, lao unoja esta malingo, güiya patgon yinilang; para ujacumple y tinigue sija.
					</seg>
					<seg id="b.JOH.17.13" type="verse">
						Lao pago mato yo iya jago; ya estesija jusasangan gui tano para y minagofjo ubula guiya sija.
					</seg>
					<seg id="b.JOH.17.14" type="verse">
						Guajo guinin numae sija ni y sinanganmo; ya y tano manchinatlie sija; sa sija ti iyon y tano, parejoja yan guajo ti iyon y tano.
					</seg>
					<seg id="b.JOH.17.15" type="verse">
						Ti jutayuyut jao na unnajanao gui tano, lao unadaje sija gui tinaelaye.
					</seg>
					<seg id="b.JOH.17.16" type="verse">
						Sija ti iyon y tano, parejo yan guajo ti iyon y tano.
					</seg>
					<seg id="b.JOH.17.17" type="verse">
						Nagasgas sija pot y minagajetmo; y sinanganmo güiya minagajet.
					</seg>
					<seg id="b.JOH.17.18" type="verse">
						Taegüenao jago tumago yo gui tano, parejoja guajo locue munajutago sija gui tano.
					</seg>
					<seg id="b.JOH.17.19" type="verse">
						Ya pot sija, juconsagra yo namaesa, para sija locue ufangasgas pot y minagajet.
					</seg>
					<seg id="b.JOH.17.20" type="verse">
						Ta ti sijaja jutayuyute, lao ayo sija locue y jumonggue yo pot y sinanganñija.
					</seg>
					<seg id="b.JOH.17.21" type="verse">
						Sa para todo sija ufanunoja; parejoja yan jago, Tata, gaegue jao guiya guajo, ya guajo gaegue guiya jago; sija locue ufanunoja guiya jita; para ujonggue y tano na jago tumago yo.
					</seg>
					<seg id="b.JOH.17.22" type="verse">
						Ya y minalag nu y unnae yo, junae sija: para ufanunoja parejo yan jita unoja.
					</seg>
					<seg id="b.JOH.17.23" type="verse">
						Guajo guiya sija, ya jago guiya guajo, para ufancabales gui unoja; ya para utungo y tano, na jago tumago yo, ya ungüaeya sija, parejoja yan güinaeyamo nu guajo.
					</seg>
					<seg id="b.JOH.17.24" type="verse">
						Tata! ayosija y unnae yo, malago yo na manoyo nae gaegue, sija ufangaegue locue; para ujalie y minalagjo ni y unnae yo; sa unguaeya yo antes di jiniyong y tano.
					</seg>
					<seg id="b.JOH.17.25" type="verse">
						Tata tunas jao, y tano ti jatungo jao; lao guajo tumungo jao, ya estesija jatungo na jago tumagoyo.
					</seg>
					<seg id="b.JOH.17.26" type="verse">
						Ya guajo minamatungo sija y naanmo ya bae junatungo: na ayo na güinaeya ni y ungüaeya yo, ayo gaegue guiya sija, yan guajo guiya sija.
					</seg>
				</div>
				<div id="b.JOH.18" type="chapter">
					<seg id="b.JOH.18.1" type="verse">
						ANAE si Jesus munjayan jasangan este sija na sinangan, mapos yan y disipuluña para otro banda y sadog Sidron, anae guaja un güetta, ya jumalom güe yan y disipuluña.
					</seg>
					<seg id="b.JOH.18.2" type="verse">
						Ya si Judas locue, ni y umentrega güe, jatungo ayo na lugat; sa megae na biaje si Jesus jumanao güije yan y disipuluña.
					</seg>
					<seg id="b.JOH.18.3" type="verse">
						Ayo nae si Judas mañule y inetnon sendalo, yan y ofisiat sija ni manmagas na mamale yan y Fariseo, mamalag ayo na lugat, manmañuñule falot, yan candet, yan atmas.
					</seg>
					<seg id="b.JOH.18.4" type="verse">
						Enao mina si Jesus jatungo todosija na ufanmato guiya güiya, ya jumuyong güe gui menanñija, ya ilegña nu sija: Jaye inaliligao?
					</seg>
					<seg id="b.JOH.18.5" type="verse">
						Inepeñija: Si Jesus Nasareno. Si Jesus ilegña nu sija: Guajo yo. Gaegue güije locue mañisija yan Judas y umentrega güe.
					</seg>
					<seg id="b.JOH.18.6" type="verse">
						Anae munjayan jasangan: Guajo yo; manalo guato ya mamodong gui tano.
					</seg>
					<seg id="b.JOH.18.7" type="verse">
						Tomalo jafaesen sija: Jaye inaliligao? Ya ilegñija: Si Jesus Nasareno.
					</seg>
					<seg id="b.JOH.18.8" type="verse">
						Manope si Jesus; Munjayanyo jusangane jamyo na guajo yo: Yaguin guajo inaliligao, polo ya ufanjanao este sija:
					</seg>
					<seg id="b.JOH.18.9" type="verse">
						Para ucumple y sinangan na esta jasangan: Ayo sija ni unnae yo, ni uno junafalingo.
					</seg>
					<seg id="b.JOH.18.10" type="verse">
						Ayo nae si Simon Pedro guaja espadaña, jachule ya janachetnudan un tentago mamale, ya jautut un talagaña gui agapa. Ya y tentago naanña si Malco.
					</seg>
					<seg id="b.JOH.18.11" type="verse">
						Enao mina si Jesus elegña as Pedro: Na jalom y espadamo gui baena; y copa ni janaeyo si tata, ada taya para juguimen?
					</seg>
					<seg id="b.JOH.18.12" type="verse">
						Ayo na tiempo y inetnon sendalo, yan y magas sendalo, yan y ofisiat y Judio sija, macone si Jesus ya magode.
					</seg>
					<seg id="b.JOH.18.13" type="verse">
						Ya finenana machule guato as Annas; sa güiya y suegron Caefas, na magasja na pale güije na año.
					</seg>
					<seg id="b.JOH.18.14" type="verse">
						Ya si Caefas manae consejo ni y Judio sija, na janesisita un taotao para umatae pot y taotao sija.
					</seg>
					<seg id="b.JOH.18.15" type="verse">
						N	18	15		61150	¶ Ya madalalag si Jesus si Simon Pedro, taegüenao yan otro disipulo. Ya ayo y otro disipulo atungo y magas na pale; ya jumalom yan si Jesus; gui quelat y palasyon y magas na pale.
					</seg>
					<seg id="b.JOH.18.16" type="verse">
						Lao si Pedro gaegue gui sanjiyong y petta. Entonses ayo y otro disipulo ni y atungo y magas na pale jumuyong, ya jasangane y pottera, ya janajalom si Pedro.
					</seg>
					<seg id="b.JOH.18.17" type="verse">
						Entonses ayo na palaoan ni y jaadaje y petta ilegña as Pedro: Ti jago locue disipulon este na taotao? Güiya ilegña: Aje, ti guajo.
					</seg>
					<seg id="b.JOH.18.18" type="verse">
						Mangaegue güije y tentago sija yan y ofisiat, sija, manotojgue, ya jafatinas y guafin pinigan; sa manenggeng; ya janafanmamaepe sija: ya esta tomotojgue mañisija yan Pedro janamamaepe güe.
					</seg>
					<seg id="b.JOH.18.19" type="verse">
						N	18	19		61190	¶ Ya y magas na pale jafaesen si Jesus jaftaemano y disipuluña yan y doctrinaña.
					</seg>
					<seg id="b.JOH.18.20" type="verse">
						Inepeña si Jesus: Guajo sumangan claro gui tano; guajo siempre mamanagüe guiya sinagogo yan y templo anae manetnon todo y Judio sija; ya taya jucuentuse gui secreto.
					</seg>
					<seg id="b.JOH.18.21" type="verse">
						Sajafa mina unfafaesen yo? Faesen y manmanjungog ni y jusangane sija. Estagüe, sija y tumungo y sinanganjo.
					</seg>
					<seg id="b.JOH.18.22" type="verse">
						Ya anae güiya esta sumangan este, uno gui ofisiat sija na mangaegue güije, japatmada si Jesus ya ilegña: Taegüenao unope y magas na pale?
					</seg>
					<seg id="b.JOH.18.23" type="verse">
						Ynepe güe as Jesus: Yaguin jusangan taelaye, nae testimonio nu y taelaye; yaguin mauleg, pot jafa mina innachinudan yo?
					</seg>
					<seg id="b.JOH.18.24" type="verse">
						Ayo nae si Annas ninamacone güe mangode para as Caefas, magas na pale.
					</seg>
					<seg id="b.JOH.18.25" type="verse">
						N	18	25		61250	¶ Ayo nae si Simon Pedro estaba tomotojgue janamamaepe güe. Entonses ilegñija nu güiya: Ada ti güiya jao uno gui disipuluña? Güiya mandague ya ilegña: Ti guajo yo.
					</seg>
					<seg id="b.JOH.18.26" type="verse">
						Uno gui tentagon magas na pale, parientes ayo y jautut si Pedro y talagaña, ya sinangane: Ti julie jao gui güetta yan güiya?
					</seg>
					<seg id="b.JOH.18.27" type="verse">
						Luego mandague talo si Pedro. Y enseguidas y gayo umoo.
					</seg>
					<seg id="b.JOH.18.28" type="verse">
						N	18	28		61280	¶ Ayo nae macone si Jesus güine as Caefas gui jalom palasyo: ya ogaan güije; ya sija ti manjalom gui palasyo, pot no sea infanninaale, lao para usiña mañocho gui pascua.
					</seg>
					<seg id="b.JOH.18.29" type="verse">
						Entonses mapos juyong si Pilato guiya sija ya ilegña: Jafa na finaaela inchichile contra este na taotao?
					</seg>
					<seg id="b.JOH.18.30" type="verse">
						Manmanope ya ilegñija nu güiya: Yaguin ti taelaye finatinasña, ti inentregao.
					</seg>
					<seg id="b.JOH.18.31" type="verse">
						Enaomina si Pilato ilegña nu sija: Chile güe jamyo ya injisga jaftaemano y laymiyo. Ylegñija y Judio sija nu güiya: Ti tunas na jame, infanmannae finatae ni jaye.
					</seg>
					<seg id="b.JOH.18.32" type="verse">
						Para umacumple y sinangan Jesus ni jasangan, janamatungo jafa na finataeña nae umatae.
					</seg>
					<seg id="b.JOH.18.33" type="verse">
						N	18	33		61330	¶ Entonses si Pilato tumalo jumalom gui palasyo ya jaagang si Jesus ya ilegña nu güiya: Jago jao y Ray Judio sija?
					</seg>
					<seg id="b.JOH.18.34" type="verse">
						Ynepe as Jesus: Unsasangan este pot jagoja namaesa, pat otro sija sumangangane jao pot guajo?
					</seg>
					<seg id="b.JOH.18.35" type="verse">
						Si Pilato manope: Guajo Judio yo? Nasionmo, ya y manmagas na mamale, maentrega yo nu jago: Jafa finatinasmo?
					</seg>
					<seg id="b.JOH.18.36" type="verse">
						Ynepe as Jesus: Y raenoco, ti ujuyong gui sanjilo este na tano: Yaguin y raenoco ujuyong gui sanjilo este na tano, y tentagojo sija ufanmumo, pot guajo, ya ti jumaentrega gui Judio sija: lao pago y raenoco ti ujuyong güine.
					</seg>
					<seg id="b.JOH.18.37" type="verse">
						Entonses si Pilato ilegña nu güiya: Jago pues un ray jao? Ynepe as Jesus: Jago umalog na guajo un ray. Guajo minamafañago yo, pot este, yan minamamaela yo gui tano pot este, para umanae testimonio ni minagajet. Todo ayo y iyon minagajet, jajungog y inagangjo.
					</seg>
					<seg id="b.JOH.18.38" type="verse">
						Si Pilato ilegña nu güiya: Jafa na güinaja y minagajet? Anae munjayan jasangan este, tumalo guato gui Judio sija ya ilegña nu sija: Guajo ti mañoda yo guiya güiya jafa na isao.
					</seg>
					<seg id="b.JOH.18.39" type="verse">
						Lao jamyo guaja costumbrenmiyo na junalibre uno para jamyo gui pascua. Manmalago jamyo na junalibre y Ray Judio sija?
					</seg>
					<seg id="b.JOH.18.40" type="verse">
						Entonses managang talo ya ilegñija: Ti este; lao si Barabas. Ya si Barabas güiya un saque.
					</seg>
				</div>
				<div id="b.JOH.19" type="chapter">
					<seg id="b.JOH.19.1" type="verse">
						AYO nae si Pilato jachule si Jesus, ya jasaulag.
					</seg>
					<seg id="b.JOH.19.2" type="verse">
						Ya y sendalo sija jadufog tituca para un corona, ya japolo gui iluña ya manaminagago güe ni magagon agaga.
					</seg>
					<seg id="b.JOH.19.3" type="verse">
						Manmato jijot ya ilegñija: Jafa tatatmano jao, Ray Judio sija? Ya manae patmada.
					</seg>
					<seg id="b.JOH.19.4" type="verse">
						Entonses si Pilato jumuyong talo, ya ilegña nu sija: Estagüe na jachule guiya jamyo juyong, para intingo na ni un isao jusoda guiya güiya.
					</seg>
					<seg id="b.JOH.19.5" type="verse">
						Ayo anae si Jesus mapos juyong, jachuchule y coronan tituca yan y magagon agaga. Ya ilegña nu sija si Pilato: Estagüe y taotao!
					</seg>
					<seg id="b.JOH.19.6" type="verse">
						Anae malie güe ni y magas mamale yan y ofisiat sija, manaagang ilegñija: Atane gui quiluus, atane gui quiluus. Si Pilato ilegña nu sija: Chile jamyo ya inatane gui quiluus; sa guajo ti mañoda yo jafa na isao guiya güiya.
					</seg>
					<seg id="b.JOH.19.7" type="verse">
						Maope güe ni y Judio sija: Jame guaja laymame, ya segun y laymame, debe umatae, sa jafa na güiya jafatinas maesa güe Lajin Yuus.
					</seg>
					<seg id="b.JOH.19.8" type="verse">
						Si Pilato anae jajungog este na sinangan, guaja güe mas dangculo na minaañao;
					</seg>
					<seg id="b.JOH.19.9" type="verse">
						Ya jumalom talo gui palasyo ya ilegña as Jesus: Jago, taotao mano jao? Ya si Jesus taya inepeña.
					</seg>
					<seg id="b.JOH.19.10" type="verse">
						Si Pilato pues ilegña nu güiya: Jago ti umadingane yo? Ti untungo na guaja yo ninasiñajo para junalibre jao, ya para juatane jao gui quiluus?
					</seg>
					<seg id="b.JOH.19.11" type="verse">
						Manope güe si Jesus: Ti siña y ninasiñamo contra guajo, yaguin ti manaejao gui sanjilo; enao mina y umentrega yo guiya jago, guaja mas dangculo na isao.
					</seg>
					<seg id="b.JOH.19.12" type="verse">
						Guinin este, si Pilato jaaligao y lugat para unalibre gue: lao y Judio sija managang ilegñija: Yaguin unnalibre este na taotao, ti amigon Sesat jao; sa ayo y umanaray, jasangan contra si Sesat.
					</seg>
					<seg id="b.JOH.19.13" type="verse">
						Anae si Pilato jajungog este na sinangan, jachule si Jesus juyong ya matachong gui tribuna, gui lugat na mafanaan Piso, ya y Hebreo na finojo Gábbatta.
					</seg>
					<seg id="b.JOH.19.14" type="verse">
						Ayo nae y tiempo para ufamauleg y pascua: jijot y ora gui las saes. Entonses ilegña ni y Judio sija: Estagüe y Raymiyo!
					</seg>
					<seg id="b.JOH.19.15" type="verse">
						Entonses manaagang, ilegñija: Najanao! najanao! Atane gui quiluus! Ylegña nu sija si Pilato: Juatane y Raymiyo? Magas na mamale manmanope: Taya raymame na si Sesatja.
					</seg>
					<seg id="b.JOH.19.16" type="verse">
						Entonses maentrega güe guiya sija para umatane gui quiluus. Ya sija cumone si Jesus!
					</seg>
					<seg id="b.JOH.19.17" type="verse">
						N	19	17		61570	¶ Ya güiya chumuchuchule y quiluusña, jumanao para ayo na lugat na mafanaan y sagan calabera, cumequeilegña gui Hebreo na finijo, Golgota;
					</seg>
					<seg id="b.JOH.19.18" type="verse">
						Anae maatane gui quiluus; yan y gachongña otro dos, gui dos banda Jesus ya si Jesus gui talo.
					</seg>
					<seg id="b.JOH.19.19" type="verse">
						Ya manugue si Pilato un tinigue ya mapolo gui sanjilo y quiluus. Ya y tinigue: SI JESUS NASARENO, RAY Y JUDIO SIJA.
					</seg>
					<seg id="b.JOH.19.20" type="verse">
						Ya megae na Judio sija tumaetae este na tinigue, sa y lugat anae maatane si Jesus, jijot gui siuda, ya esta matugue gui Hebreo, yan Griega, yan Lating.
					</seg>
					<seg id="b.JOH.19.21" type="verse">
						Ayo nae elegñija as Pilato y manmagas na mamale yan y Judio sija: Chamo titigue: Ray y Judio sija: lao güiya umalog: Guajo y Ray y Judio sija.
					</seg>
					<seg id="b.JOH.19.22" type="verse">
						Manope si Pilato: Jafa y jutugue esta jutugue.
					</seg>
					<seg id="b.JOH.19.23" type="verse">
						N	19	23		61630	¶ Entonses y sendalo sija, anae munjayan maatane gui quiluus si Jesus, machule y magaguña, ya mafatinas cuatro patte, cada sendalo un patte; yan y tunico na magago locue; güiya taya malagseña, lao todo matufog desde y sanjilo asta y sanpapa.
					</seg>
					<seg id="b.JOH.19.24" type="verse">
						Pot enao ilegñija entre sija: Mungajit umipe, lao tapolo suette gui jiloña, jaye gaeyo güe: para umacumple y tinigue na ilegña: Mapatte entre sija y magagujo, ya y tunico na magagojo mafatinas y suette. Estesija y sendalo fumatinas.
					</seg>
					<seg id="b.JOH.19.25" type="verse">
						N	19	25		61650	¶ Ya manotojgue gui fiun quiluus Jesus, si nanaña, yan y chelun nanaña as Maria, yan si Maria palaoan Cleopas, yan si Maria Magdalena.
					</seg>
					<seg id="b.JOH.19.26" type="verse">
						Ya anae jalie si Jesus si nanaña, yan y disipuluña ni jaguaeya na tomotojgue jijot, ilegña as nanaña: Palaoan, enaogüe y lajimo!
					</seg>
					<seg id="b.JOH.19.27" type="verse">
						Despues, ilegña ni disipulo: Enaogüe si nanamo. Desde ayo na ora y disipulo inadaje güe gui guimaña.
					</seg>
					<seg id="b.JOH.19.28" type="verse">
						N	19	28		61680	¶ Despues di este, jatungo si Jesus na todosija esta manmacumple, para y tinigue umacumple, ilegña: Majoyo.
					</seg>
					<seg id="b.JOH.19.29" type="verse">
						Ya gaegue güije un nayan na bula y binagle: Ya sija nabula y espongja y binagle ya mapolo gui jilo un jayo na naanña y hisopo, ya manafalag y pachotña.
					</seg>
					<seg id="b.JOH.19.30" type="verse">
						Anae si Jesus jaguinem y binagle, elegña: Jocog esta: ya janaeguen y iluña ya jaentrega y espiritu.
					</seg>
					<seg id="b.JOH.19.31" type="verse">
						N	19	31		61710	¶ Entonses y Judio sija, sa ayo na jaane y jaanen Preparasion; para y tataotao sija taya usaga gui quiluus gui sabado na jaane (sa dangculo ayo na jaane y sabado), manmangagao as Pilato na ufanmajulog y adengñija ya umanafanjanao güije.
					</seg>
					<seg id="b.JOH.19.32" type="verse">
						Manmanmato sija y sendalo ya majulog y adengña y finenana, yan y otro, ayo dos y guinin y matane gui quiluus yan guiya;
					</seg>
					<seg id="b.JOH.19.33" type="verse">
						Ya anae manmato gui as Jesus, ya malie na güiya esta matae, ti julog y adengña:
					</seg>
					<seg id="b.JOH.19.34" type="verse">
						Lao uno gui sendalo sija, janaadotgan gui calaguagña y lansaña, ya jumuyong y jâgâ yan janom.
					</seg>
					<seg id="b.JOH.19.35" type="verse">
						Ya güiya y lumie mannae testimonio, ya y testimonioña, güiya magajet: ya güiya tumungo na jafa, ilegña magajet, para jamyo locue injenggue.
					</seg>
					<seg id="b.JOH.19.36" type="verse">
						Sa este na güinaja jumuyong esta para umacumple y tinigue na ilegña: Ni un tolang guiya güiya umajulog.
					</seg>
					<seg id="b.JOH.19.37" type="verse">
						Yan locue otro tinigue ilegña: Umaatan ayo ni janaadotgan.
					</seg>
					<seg id="b.JOH.19.38" type="verse">
						N	19	38		61780	¶ Despues di malofan estesija, si José taotao Arimatea, ya disipulon Jesus, lao gui secreto sa maañao ni Judio sija, jagagao si Pilato na güiya unajanao y tataotao Jesus: entonses si Pilato japolo. Ya mato güe ya janajanao y tataotaoña.
					</seg>
					<seg id="b.JOH.19.39" type="verse">
						Mato locue si Nicodemo, na jagas mato gui as Jesus gui puenge, mañuñule un dinañan mira yan chaguan na jajatot, na y minacatña sien libra.
					</seg>
					<seg id="b.JOH.19.40" type="verse">
						Ayo nae jachule y tataotao Jesus, ya maafuyut magago yan paopao, taemanoja y costumbre y Judio sija an manmanjafot.
					</seg>
					<seg id="b.JOH.19.41" type="verse">
						Ya ayo na lugat nae maatane gui quiluus, guaja un güetta, ya y güetta nae guaja un naftan nuebo, ya asta pago taya nae mapoluye.
					</seg>
					<seg id="b.JOH.19.42" type="verse">
						Ayo nae mapolo si Jesus, sa ayo na jaane y jaanin Preparasion y Judio sija (sa ayo na naftan estaba jijot).
					</seg>
				</div>
				<div id="b.JOH.20" type="chapter">
					<seg id="b.JOH.20.1" type="verse">
						Y finenana na jaane gui semana, gui egaan anae ti claro, si Maria Magdalena mato gui naftan, ya jalie y acho na manajanao gui naftan.
					</seg>
					<seg id="b.JOH.20.2" type="verse">
						Entonses malago ya malag as Simon Pedro, yan y otro disipulo ni güinaeya as Jesus, ya ilegña nu sija: Jachule y Señot gui naftan ya jame ti intingo mano nae japolo.
					</seg>
					<seg id="b.JOH.20.3" type="verse">
						Manmapos si Pedro yan y otro disipulo, ya manmato gui naftan.
					</seg>
					<seg id="b.JOH.20.4" type="verse">
						Ya manmalago sija y dos umetnon: ya y otro disipulo malago chadigña qui si Pedro, ya mato finenana gui naftan.
					</seg>
					<seg id="b.JOH.20.5" type="verse">
						Ya ñumejon ya jaatan, ya jalie y magago lenso na mapolo; lao ti jumalom.
					</seg>
					<seg id="b.JOH.20.6" type="verse">
						Entonses mato si Simon Pedro ni dumadalalag güe, ya jumalom gui naftan, ya jalie y magago lenso na mapolo,
					</seg>
					<seg id="b.JOH.20.7" type="verse">
						Ya y magago sudario na gaegue gui jilo y iluña, ti mapolo yan y palo magago, lao y otro lugat na mabalulutan.
					</seg>
					<seg id="b.JOH.20.8" type="verse">
						Entonses jumalom locue ayo y otro disipulo, ni guine mato finenana gui naftan; ya jalie yan jajonggue.
					</seg>
					<seg id="b.JOH.20.9" type="verse">
						Sa ti matutungo trabia y tinigue, na janesesita na güiya ucajulo guine entalo manmatae.
					</seg>
					<seg id="b.JOH.20.10" type="verse">
						Ayo nae manalo y disipulo sija guato gui guimañija.
					</seg>
					<seg id="b.JOH.20.11" type="verse">
						N	20	11		61930	¶ Ya si Maria gaegue güije gui san jiyong, jijot y naftan ya tumatanges; ya tumanges, ñumejon papa y jaatan y sanjalom y naftan;
					</seg>
					<seg id="b.JOH.20.12" type="verse">
						Ya jalie dos angjet na minagagon apaca, na manmatatachong, y uno gui para y ilo, y otro para y adeng, anae y tataotao Jesus guine mapolo.
					</seg>
					<seg id="b.JOH.20.13" type="verse">
						Ya ilegñija nu güiya: Palaoan, jafa na tumatanges jao? Ylegña nu sija: Sa jafa muna jachule y Señotjo, ya ti jutungo mano nae japolo.
					</seg>
					<seg id="b.JOH.20.14" type="verse">
						Anae jasangan este, tumalo tate, ya jalie si Jesus, güije na tomotojgue, lao ti jatungo cao güiya si Jesus.
					</seg>
					<seg id="b.JOH.20.15" type="verse">
						Ylegña nu güiya si Jesus: Palaoan, jafa na tumatanges jao? Jaye unaliligao? Pineloña na ayo na taotao y taotao y güetta, ilegña nu guiya: Señot, yaguin jago chumule, sangane yo mano nae unpolo, ya juchule güe.
					</seg>
					<seg id="b.JOH.20.16" type="verse">
						Ylegña nu güiya si Jesus: Maria! Jabira guiya güiya ya, ilegña gui Hebreo na finijo: Raboni! cumequeilegña, Maestro;
					</seg>
					<seg id="b.JOH.20.17" type="verse">
						Ylegña nu güiya si Jesus: Chamo yo pumapacha; sa asta pago ti cajulo yo gui as Tata; lao janao para y mañelujo ya unsangane sija, na jucajulo gui Tatajo ya yan Tatamiyo, y Yuusjo yan y Yuusmiyo.
					</seg>
					<seg id="b.JOH.20.18" type="verse">
						Mato si Maria Magdalena ya jasangane y disipulo sija: Esta julie y Señot; ya jaftaemano sinangane güe nu este na güinaja.
					</seg>
					<seg id="b.JOH.20.19" type="verse">
						N	20	19		62010	¶ Ya anae esta pupuenge, güije mismo na jaane, y finenana gui semana, ya y petta manmajujuchom, güije nae mangaegue y disipulo sija manetnon sa manmaañao ni Judio sija, mato si Jesus, ya tumojgue güe gui talo ya ilegña nu sija: Pas ugaegue guiya jamyo.
					</seg>
					<seg id="b.JOH.20.20" type="verse">
						Ya anae munjayan jasangan este, manfinanue ni canaeña yan y calaguagña. Ayo nae manmagof y disipulo sija anae malie y Señot.
					</seg>
					<seg id="b.JOH.20.21" type="verse">
						Ya si Jesus ilegña nu sija talo: Pas ugaegue guiya jamyo; taemanoja si Tata ni tumago yo, taegüije locue jutago jamyo.
					</seg>
					<seg id="b.JOH.20.22" type="verse">
						Ya anae munjayan jasangan este, manguaefe gui jiloñija ya ilegña nu sija: Resibe jamyo y Espirito Santo.
					</seg>
					<seg id="b.JOH.20.23" type="verse">
						Y inasie ni y isaoñija, sija ufanmaasie; ya iyonñija y indetiene sija ufanmadetiene.
					</seg>
					<seg id="b.JOH.20.24" type="verse">
						N	20	24		62060	¶ Ya si Tomas, uno gui dose, na mafananaan si Didimo, taegüe guiya sija anae mato si Jesus.
					</seg>
					<seg id="b.JOH.20.25" type="verse">
						Ya ilegñija nu güiya y palo disipulo: Y Señot guinin talie. Lao ilegña nu sija: Yaguin ti julie gui canaeña y señat y lilog sija, ya junajalom y calalotjo gui señat y lilog, yan ti junajalom y canaejo gui calaguagña, ti jujonggue.
					</seg>
					<seg id="b.JOH.20.26" type="verse">
						N	20	26		62080	¶ Ya despues di manmalofan ocho na jaane, anae disipulo sija mangaegue talo gui sanjalom, mañisija yan si Tomas. Mato si Jesus, macandalo y petta, ya sumaga gui entalo ya ilegña: Pas ugaegue guiya jamyo.
					</seg>
					<seg id="b.JOH.20.27" type="verse">
						Ayo nae ilegña as Tomas: Namamaela güine mague y calolotmo, ya unlie y canaejo; ya namamaela güine mague y canaemo, ya unnajalom gui calaguagmo; ya chamo tataeinangoco, lao unjonggue.
					</seg>
					<seg id="b.JOH.20.28" type="verse">
						Entonses si Tomas manope ya ilegña nu güiya: Señotjo yan Yuusjo.
					</seg>
					<seg id="b.JOH.20.29" type="verse">
						Ylegña nu güiya si Jesus: Pot y unlie yo, Tomas, na unjonggue yo: mandichoso ayo sija y ti manmanlie, lao manmanjonggue.
					</seg>
					<seg id="b.JOH.20.30" type="verse">
						N	20	30		62120	¶ Magajet, megae sija na señat palo na jafatinas si Jesus gui menan y disipuluña na ti matugue güine na leblo:
					</seg>
					<seg id="b.JOH.20.31" type="verse">
						Lao este sija manmatugue para injenggue na si Jesus, güiya si Cristo, Lajin Yuus; ya anae injenggue, guaja jamyo taejinecog la linâlâ pot y naanña.
					</seg>
				</div>
				<div id="b.JOH.21" type="chapter">
					<seg id="b.JOH.21.1" type="verse">
						DESPUES di manmalofan estesija, jafanue gue si Jesus otro biaje y disipulo sija gui oriyan tasen Tiberias; ya taegüine jafanue güe namaesa.
					</seg>
					<seg id="b.JOH.21.2" type="verse">
						Mangaegue mandadaña si Simon Pedro yan si Tomas, na mafananaan si Didimo, yan si Nataniel, taotao Cana guiya Galilea, yan y famaguon Sebedeo, yan otro dos disipuluña.
					</seg>
					<seg id="b.JOH.21.3" type="verse">
						Ylegña nu sija si Simon Pedro: Jujanao para jucone y güijan. Ylegñija nu güiya: Jame indalalag jao. Manmapos ya manjalom gui un sajyan; ya ayo na puenge, taya quineneñija.
					</seg>
					<seg id="b.JOH.21.4" type="verse">
						Anae manana gui egaan si Jesus sumaga tomotojgue gui oriyan tase; ya y disipulo ti matungo cao güiya si Jesus.
					</seg>
					<seg id="b.JOH.21.5" type="verse">
						Ayo nae ilegña nu sija si Jesus: Famaguon, guaja jamyo jafa para incano? Manope güe: Taya.
					</seg>
					<seg id="b.JOH.21.6" type="verse">
						Ya ilegña nu sija: Yute y lagua gui agapan y sajyan, ya inseda. Mayute ya ti manasiña machule gui tase pot y minegae y güijan.
					</seg>
					<seg id="b.JOH.21.7" type="verse">
						Ayo na disipulo y güinaeya as Jesus, umadingane si Pedro: Güiya y Señot. Entonses si Simon Pedro anae jajungog na güiya y Señot jadudog güe nu y magagon pescadot (sa taemagago güe), ya tumayog gui tase.
					</seg>
					<seg id="b.JOH.21.8" type="verse">
						Ya y palo disipulo sija manmato yan y sajyan (sa ti chago gui tano, lao guaja dosientos codo) machule y lagua, na bula ni güijan.
					</seg>
					<seg id="b.JOH.21.9" type="verse">
						Ya anae manmato gui tano manmanlie guafe y pinigan na mapolo esta y güijan gui jiloña, yan pan.
					</seg>
					<seg id="b.JOH.21.10" type="verse">
						Ylegña si Jesus nu sija: Chule mague y güijan ni inquene pago.
					</seg>
					<seg id="b.JOH.21.11" type="verse">
						Ayo anae cajulo si Simon Pedro ya jajala y lagua para y tano, bula dangculon güijan sija, siento y sincuenta y tres; ya achogja taegüenao y minegaeña, y lagua ti matitig.
					</seg>
					<seg id="b.JOH.21.12" type="verse">
						Ylegña nu sija si Jesus: Fanmamaela ya infañocho. Ya ni uno gui disipulo sija fumaesen güe: Jago, jaye jao? matungo na güiya y Señot.
					</seg>
					<seg id="b.JOH.21.13" type="verse">
						Entonses mamaela si Jesus, ya jachule y pan ya manninae, ya y güijan taegüenao.
					</seg>
					<seg id="b.JOH.21.14" type="verse">
						Esta güiya y mina tres na biaje na si Jesus jafanue güe y disipuluña desde tiempo nae cajulo güe guine entalo manmatae.
					</seg>
					<seg id="b.JOH.21.15" type="verse">
						N	21	15		62280	¶ Anae munjayan mañocho, si Jesus ilegña as Simon Pedro: Simon lajin Juan, unguaeya yo mas qui este sija? Sinangane güe: Si Señot, jago tumungo na juguaeya jao. Ylegña nu güiya: Pasto y gajo patgon quinilo.
					</seg>
					<seg id="b.JOH.21.16" type="verse">
						Tumalo ilegña nu güiya y mina dos biaje: Simon, lajin Juan, unguaeya yo? Ylegña nu güiya: Si Señot, untungoja na juguflie jao. Ylegña nu güiya: Adaje y gajo quinilo.
					</seg>
					<seg id="b.JOH.21.17" type="verse">
						Ylegña nu güiya y mina tres na biaje: Simon, lajin Juan, unguflie yo? Ninatriste si Pedro na sinangane güe asta tres biaje: Unguflie yo? ya ilegña nu güiya: Señot, jago tumungo todosija: jago tumungo na juguflie jao. Ylegña nu güiya si Jesus: Pasto y gajo quinilo.
					</seg>
					<seg id="b.JOH.21.18" type="verse">
						Magajet ya magajet jusangane jao, anae patgon jao, undudog jao nu y sentura ya malag y malagomoja: ya anae bijo jao unjuto y canaemo, ya guinede jao ni y otro, ya unquinene guato gui ti malagomo.
					</seg>
					<seg id="b.JOH.21.19" type="verse">
						Ya este ilegña, janatungo jafa na finatae nae siña namalag si Yuus. Ya anae jasangan este, ilegña nu güiya: Dalalag yo.
					</seg>
					<seg id="b.JOH.21.20" type="verse">
						Entonses jabira güe si Pedro ya jalie ayo na disipulo na güinaeya as Jesus dinalalag güe; ya locue umason gui pichon gui sena, ya sinangane, Señot jaye uje y umentregao?
					</seg>
					<seg id="b.JOH.21.21" type="verse">
						Anae si Pedro jalie este, ilegña as Jesus: Señot, jafa jumuyong para este?
					</seg>
					<seg id="b.JOH.21.22" type="verse">
						Yegña nu güiya si Jesus: Yaguin malagojo na güiya ugagaegue asta qui mato yo, jafa y uguaja guiya jago? Dalalag yo.
					</seg>
					<seg id="b.JOH.21.23" type="verse">
						Jumuyong este na sinangan entre y mañelo na ayo na disipulo ti umatae: lao si Jesus sinangane, na ti umatae; lao yaguin malagoyo na güiya ugagaegue asta qui mato yo, jafa y uguaja guiya jago?
					</seg>
					<seg id="b.JOH.21.24" type="verse">
						N	21	24		62370	¶ Este güiya y disipulo ni manae testimonio nu este sija na güinaja, ya jatugue este sija na güinaja: ya tatungo na y testimonioña, güiya magajet.
					</seg>
					<seg id="b.JOH.21.25" type="verse">
						N	21	25		62380	¶ Ya guaja locue palo megae na güinaja na jafatinas si Jesus, yaguin ufanmangue cada uno, jujaso na todo y tano ti omlat y leblo sija y ufanmatugue. Amen.
					</seg>
				</div>
			</div>
			<div id="b.ACT" type="book">
				<div id="b.ACT.1" type="chapter">
					<seg id="b.ACT.1.1" type="verse">
						Y finenana na sinangan, jutugue, O Teofilo, pot todo ayo sija, na si Jesus jatutujon fumatinas, yan mamanagüe.
					</seg>
					<seg id="b.ACT.1.2" type="verse">
						Asta y jaane anae maresibe gui sanjilo, despues di munjayan jatago pot y Espiritu Santo y apostoles sija ni y inayegña:
					</seg>
					<seg id="b.ACT.1.3" type="verse">
						Ni ayo locue y jafanue nu güiya lalâlâ, anae munjayan mapinito pot y megae na señat, liniiñija cuarenta na jaane yan manguecuentos güinaja sija ni y mangaegue gui raenon Yuus:
					</seg>
					<seg id="b.ACT.1.4" type="verse">
						Ya mandaña yan sija, ya jatago sija na chañija fanjajanao Jerusalem, lao ujanangga y promesan y Tata ni y, ilegña, injingog guiya guajo:
					</seg>
					<seg id="b.ACT.1.5" type="verse">
						Sa si Juan magajet na managpapange ni y janom: lao jamyo infanmatagpange ni y Espiritu Santo ti megae na jaane desde pago.
					</seg>
					<seg id="b.ACT.1.6" type="verse">
						N	1	6		62440	¶ Enao mina, ayo sija y mandaña, finaesen güe, ilegñija: Señot, malago jao unnatalo guato y raeno guiya Israel?
					</seg>
					<seg id="b.ACT.1.7" type="verse">
						Ya güiya ilegña nu sija: Ti para jamyo intingo y jaane yan y tiempo sija, ni y pinelon y Tata gui ninasiñañaja.
					</seg>
					<seg id="b.ACT.1.8" type="verse">
						Lao jamyo infanmanresibe y ninasiña anae si Espiritu Santo ufato gui jilo miyo: yan jamyo utestigojo sija, iya Jerusalem yan todo iya Judea yan Samaria, yan asta y uttimon y tano.
					</seg>
					<seg id="b.ACT.1.9" type="verse">
						Ya anae munjayan jasangan este na güinaja, mientras maaatan güe, machule güe gui sanjilo; ya y mapagajes rinesibe güe, guinen liniiñija.
					</seg>
					<seg id="b.ACT.1.10" type="verse">
						Ya anae maaatan fitme y langet, anae mapos güe, estagüe dos taotao na minagagon ápaca, manotojgue jijot guiya sija.
					</seg>
					<seg id="b.ACT.1.11" type="verse">
						Ni y ilegñija locue: Jamyo taotao Galilea, jafa na manotojgue jamyo ya inaatan julo y langet? este mismo si Jesus ni y maresibe gui sanjilo guinen iya jamyo para y langet, umamaela talo taegüijeja anae inlie güe jumanao para y langet.
					</seg>
					<seg id="b.ACT.1.12" type="verse">
						N	1	12		62500	¶ Ayo nae sija manalo guato Jerusalem guinen y egso Olibo, ni y jijot Jerusalem, gui sabado na jaana na jinanao.
					</seg>
					<seg id="b.ACT.1.13" type="verse">
						Ya anae sija manjalom, manjanao julo gui sanjilo na cuarto anae mañasaga todos, si Pedro yan si Juan yan si Santiago yan si Andres yan si Felipe yan si Tomas yan si Bartolome yan si Mateo yan si Santiago lajin Alfeo yan si Simon Selote yan si Judas chelun Santiago.
					</seg>
					<seg id="b.ACT.1.14" type="verse">
						Estesija todo mañasagaja gui un jinasoja na tinaetae, yan manmangagagao fitme, yan y palo famalaoan sija yan si Maria nanan Jesus, yan y mañeluña lalaje sija.
					</seg>
					<seg id="b.ACT.1.15" type="verse">
						N	1	15		62530	¶ Ya ayo sija na jaane, si Pedro tumojgue julo gui entalo y mañelo, ya y numeron y mandaña guaja siento y bente. Ya ilegña:
					</seg>
					<seg id="b.ACT.1.16" type="verse">
						Lalaje an mañelo, nesesita umacumple este na tinigue ni y jasangan antes y Espiritu Santo gui pachot David pot si Judas ni umesgaejon ayo sija y cumone si Jesus.
					</seg>
					<seg id="b.ACT.1.17" type="verse">
						Sa güiya estaba matufong guiya jita, yan guaja patteña güine na sinetbe.
					</seg>
					<seg id="b.ACT.1.18" type="verse">
						Este na taotao, mamajan un fangualuan ni y apas y tinaelayeña; ya japodong papa y mapta tiyanña, ya malagnos todo tilipasña.
					</seg>
					<seg id="b.ACT.1.19" type="verse">
						Ya este matungo todo ni y mañasaga guiya Jerusalem; ya pot enao na mafanaan ayo na fangualuan ni y finoñija: Aqueldama, comequeilegña, Fangualuan jâgâ.
					</seg>
					<seg id="b.ACT.1.20" type="verse">
						Sa esta matugue gui leblon y Salmos: Polo ya y sagaña umayulang ya taya taotao sumagaye: ya y ofisioña otro chumule.
					</seg>
					<seg id="b.ACT.1.21" type="verse">
						Gui entalo estesija na taotao y mangachochongta todo y tiempo anae y Señot Jesus jumalom yan jumuyong guiya jita,
					</seg>
					<seg id="b.ACT.1.22" type="verse">
						Matutujon guinen y tinagpangen Juan asta ayo na jaane anae maresibe gui sanjilo guinen iya jita, nesesita uno gui entalo sija umatancho testigo yan jita ni y quinajuluña.
					</seg>
					<seg id="b.ACT.1.23" type="verse">
						Ya matancho dos, si José ni y mafanaan Barsabas ni y apiyiduña Justo, yan si Matias.
					</seg>
					<seg id="b.ACT.1.24" type="verse">
						Ya manmanaetae ilegñija: Jago Señot ni y tumungo y corason y taotao todo, famanue jaye güine gui dos unayeg.
					</seg>
					<seg id="b.ACT.1.25" type="verse">
						Para usaouao güine na sinetbe, yan y chechon apostoles anae si Judas ni y podong pot y tinaelayeña, ya güiya ujanao para y sagaña.
					</seg>
					<seg id="b.ACT.1.26" type="verse">
						Ya manmanae ni y suertenñija; ya y suerte podong gui as Matias; ya güiya matufong gui onse na apostoles.
					</seg>
				</div>
				<div id="b.ACT.2" type="chapter">
					<seg id="b.ACT.2.1" type="verse">
						YA anae mato y jaanen y Pentecostes, estaba todos na mandadaña gui un sagayan.
					</seg>
					<seg id="b.ACT.2.2" type="verse">
						Ya enseguidas mato y boruca guinen y langet, taegüije y güinaefen y dangculo na manglo, ya ninabula todo y guima anae manmatatachong sija.
					</seg>
					<seg id="b.ACT.2.3" type="verse">
						Ya ayo nae manmato gui jiloñija dinga na jula sija, taegüije y guafe, ya sumaga gui jilo cada uno guiya sija.
					</seg>
					<seg id="b.ACT.2.4" type="verse">
						Ya sija todo manbula ni y Espiritu Santo, yan jatutujon sumangan y otro na finijo, taegüijija y Espiritu numae sija na ujasangan.
					</seg>
					<seg id="b.ACT.2.5" type="verse">
						Ya mañasaga güije guiya Jerusalem, Judio sija, na mandeboto na taotao, guinen todo y nasion ni y mangaegue gui papa y langet.
					</seg>
					<seg id="b.ACT.2.6" type="verse">
						Ya anae majungog esta na boruca, mandaña y linajyan taotao, ya sija manyinalaca, sa cada taotao jajungog sija na manguecuentos ni y finoñijaja.
					</seg>
					<seg id="b.ACT.2.7" type="verse">
						Ya sija todos ninafanlujan, yan ninafanmanman, ilegñija y uno ni y otro: Ada ti todo Galileo estesija y manguecuentos?
					</seg>
					<seg id="b.ACT.2.8" type="verse">
						Ya jafa muna tajujungog cada taotao ni y finotaja gui anae manmafañagojit?
					</seg>
					<seg id="b.ACT.2.9" type="verse">
						Partos, yan Medos, yan Elamitas, yan sija y mañasaga guiya Mesopotamia, yan Judea, yan Capadosia, yan Ponto, yan Asia,
					</seg>
					<seg id="b.ACT.2.10" type="verse">
						Yan Phrygia, yan Pamfilia, yan Egipto, yan iya Libia ni y gaegue gui otro bandan Sirene, yan y manaotao juyong guiya Roma, Judio sija yan proselitos,
					</seg>
					<seg id="b.ACT.2.11" type="verse">
						Cretensija, yan Arabsija: tajujungog sija manguecuentos ni y finota, y namanman na checho Yuus sija.
					</seg>
					<seg id="b.ACT.2.12" type="verse">
						Ya sija todos ninafanmanman, ya manbuebuenteja ilegñija uno yan y otro: Jafa este na taegüine?
					</seg>
					<seg id="b.ACT.2.13" type="verse">
						Lao y palo sija manmanbotlelea ilegñija: Estesija na taotao manbula nuebo na bino.
					</seg>
					<seg id="b.ACT.2.14" type="verse">
						N	2	14		62780	¶ Lao si Pedro tumojgue julo gui entalo onse, ya jajatsa julo y inagangña, ya ilegña nu sija: Jamyo taotao Judea, yan todo y mañasaga guiya Jerusalem, polo ya este umatungo guiya jamyo, yan ecungog y sinanganjo.
					</seg>
					<seg id="b.ACT.2.15" type="verse">
						Sa estesija ti manbulacho, taegüenao y pinelonmiyo, sa pago y mina tresja na ora gui jaane.
					</seg>
					<seg id="b.ACT.2.16" type="verse">
						Lao este ayo y guinen masangan pot y profeta Joel:
					</seg>
					<seg id="b.ACT.2.17" type="verse">
						Na umasusede gui uttimo jaane sija, ilegña si Yuus, juchuda y Espiritujo gui jilo todo y catne; ya y famaguonmiyo lalaje yan famaguonmiyo famalaoan ufanmanprofetisa, ya patgonmiyo lalaje ujalie y liniiñija, ya y manbijo sija guiya jamyo, ufanmangüife ni y güinife sija;
					</seg>
					<seg id="b.ACT.2.18" type="verse">
						Magajet na y jilo y tentagojo lalaje, yan y tentagojo famalaoan nae bae juchuda güije na jaane y Espiritujo; ya sija ujaprofetisa.
					</seg>
					<seg id="b.ACT.2.19" type="verse">
						Ya bae jufanue ni y na manman gui sanjilo gui langet, yan señat gui sanpapa gui tano; jâgâ yan guafe yan y asgon y aso:
					</seg>
					<seg id="b.ACT.2.20" type="verse">
						Y atdao umatolaeca mafajomjom, ya y pilan mafajâgâ; antes di ufato y jaanin y Señot, ayo na jaane dangculo yan magas.
					</seg>
					<seg id="b.ACT.2.21" type="verse">
						Ya umasusede na masquesea jaye ni y umagang y naan y Señot, ufansatbo.
					</seg>
					<seg id="b.ACT.2.22" type="verse">
						N	2	22		62860	¶ Jamyo taotao Israel sija, jingog estesija finojo; si Jesus, taotao Nasaret, un taotao maasegura na güinaeyan Yuus güe guiya jamyo pot y ninasiña sija yan y namanman, yan y señat ni y finatinas Yuus pot güiya gui entalo miyo, taegüijeja jamyo locue intingoja;
					</seg>
					<seg id="b.ACT.2.23" type="verse">
						Güiya manaenñaejon pot tinancho pinagat yan antes na tiningo Yuus, jamyo inquene, ni y manaelaye sija na canae ya inatane gui quiluus ya inpino.
					</seg>
					<seg id="b.ACT.2.24" type="verse">
						Ya si Yuus janacajulo, ya japula y piniten finatae; sa ayo ti siña maguut güe.
					</seg>
					<seg id="b.ACT.2.25" type="verse">
						Sa si David sumangan pot güiya: Guajo julie siempre y Señot gui menan matajo; sa güiya gaegue agapa na canaejo, para ti siña junacalamten:
					</seg>
					<seg id="b.ACT.2.26" type="verse">
						Enao mina y corasonjo mumagof, yan y jilajo senmagof; yan y catneco locue usaga gui ninangga.
					</seg>
					<seg id="b.ACT.2.27" type="verse">
						Sa ti undingo y antijo gui naftan, ni ti unnae y Santosmo para ulie y minitong.
					</seg>
					<seg id="b.ACT.2.28" type="verse">
						Jago guinen munatungoyo ni y chalan linâlâ: yan unnabulayo minagof gui menamo.
					</seg>
					<seg id="b.ACT.2.29" type="verse">
						Mañelujo lalaje, siñayo libre na jusangane jamyo ni y patriarca David, na matae ya majafot, ya y naftanña gaegue guiya jita asta pago na jaane.
					</seg>
					<seg id="b.ACT.2.30" type="verse">
						Taegüine, na güiya profeta, ya jatungo na si Yuus manjula ni y juramento pot güiya, na y tinegcha y lomoña ya unafatachong Uno gui tronuña.
					</seg>
					<seg id="b.ACT.2.31" type="verse">
						Sa guinen jalie este antes, na jasangan y quinajulo Cristo, na y antiña ti mapolo gui naftan; ni y catneña ulie y minitong.
					</seg>
					<seg id="b.ACT.2.32" type="verse">
						Este y as Jesus ni y ninacajulo as Yuus, ya enaomina jita todos mantestigo.
					</seg>
					<seg id="b.ACT.2.33" type="verse">
						Taegüine na majatsa gui agapa na canae Yuus, ya guinen jaresibe guine y Tata y promesan Espiritu Santo, güiya chumuda este y inlie pago yan y injingog.
					</seg>
					<seg id="b.ACT.2.34" type="verse">
						Sa si David ti cajulo gui langet; lao ilegña nu güiyaja: Y Señot ilegña ni y Señotjo, fatachong gui agapa na canaejo,
					</seg>
					<seg id="b.ACT.2.35" type="verse">
						Asta que jupolo y enemigumo para fañajangan y adengmo.
					</seg>
					<seg id="b.ACT.2.36" type="verse">
						Polo ya todo y guima Israel ujatungo magajet, na si Yuus fumatinas güe y Señot yan Cristo; este uje y inatane gui quiluus.
					</seg>
					<seg id="b.ACT.2.37" type="verse">
						Ya anae sija jajungog este, manmañiente gui corasonñija, ya ilegñija as Pedro yan y palo na apostoles sija: Mañelujo lalaje, jafajam infatinas?
					</seg>
					<seg id="b.ACT.2.38" type="verse">
						Ayo nae si Pedro ilegña nu sija: Fanmañotsot, ya infanmatagpange cada uno guiya jamyo, ni y naan Jesucristo, para inasiin y isaomiyo, yan inresibe y ninaen y Espiritu Santo.
					</seg>
					<seg id="b.ACT.2.39" type="verse">
						Sa y promesa para jamyo, yan para y famaguonmiyo, yan para todos, asta ayo sija y mangaegue gui chago, jayeja y inagang ni y Señot Yuusta.
					</seg>
					<seg id="b.ACT.2.40" type="verse">
						Yan megae otro na finijo janae testimonio, yan jasangane ilegña: Satba jamyo güine gui managuaguat na generasion.
					</seg>
					<seg id="b.ACT.2.41" type="verse">
						N	2	41		63050	¶ Ya ayo sija y manmagof rumesibe y finoña, manmatagpange: ya ayo na jaane, maaumenta guiya sija buente tres mit na taotao.
					</seg>
					<seg id="b.ACT.2.42" type="verse">
						Ya sija sisigueja fitme gui finanagüen y apostoles sija, yan mandadañaja yan maipe y pan, yan an manmaetae.
					</seg>
					<seg id="b.ACT.2.43" type="verse">
						Ya minaañao mato gui jilo todo y ante: yan megae na namanman yan señat manmafatinas pot y apostoles sija.
					</seg>
					<seg id="b.ACT.2.44" type="verse">
						Ya todo ayo sija y manmanjonggue, mandadañaja, yan manguaja todo güinaja para uiyon todo;
					</seg>
					<seg id="b.ACT.2.45" type="verse">
						Ya jabende iyonñija y güinajañija, yan ya manmapapatte y taotao sija cada uno taemanoja y nesesitaoña.
					</seg>
					<seg id="b.ACT.2.46" type="verse">
						Ya sija sisigueja fitme, yan unoja corasonñija todo y jaane, gui guimayuus, yan an maipe y pan sija gui iyasija, ya jacano nañija ni y mainagof, yan sensiyo y corasonñija.
					</seg>
					<seg id="b.ACT.2.47" type="verse">
						Manmanalaba as Yuus, yan mangaefabot ni y todo y taotao sija. Ya y Señot jaaumenta sija cada jaane, ni ayo sija y mansasatbo.
					</seg>
				</div>
				<div id="b.ACT.3" type="chapter">
					<seg id="b.ACT.3.1" type="verse">
						SI Pedro yan Juan, dumaña jumanao julo gui guimayuus para ujafanaetae, gui oran a las nuebe.
					</seg>
					<seg id="b.ACT.3.2" type="verse">
						Ya un taotao na coja desde y jalom y tiyan nanaña, ya machuchule, ya mapopolo cada jaane gui pettan y guimayuus, ni y mafanaan Bonita, para ufangagao limosna ni y manjajalom gui guimayuus.
					</seg>
					<seg id="b.ACT.3.3" type="verse">
						Ya jalie si Pedro yan Juan na jumajalom gui guimayuus, ya jagagao limosna.
					</seg>
					<seg id="b.ACT.3.4" type="verse">
						Ya inataugüe as Pedro yan Juan, ya ilegñija: Atanjam.
					</seg>
					<seg id="b.ACT.3.5" type="verse">
						Ya güiya jaecungog sija, yan jananangga na uresibe jafa na güinaja guiya sija.
					</seg>
					<seg id="b.ACT.3.6" type="verse">
						Ayo nae si Pedro ilegña: Salape yan oro, tayayo; lao jafa y güinajajo junae jao. Pot y naan Jesucristo Nasareno, cajulo ya unfamocat.
					</seg>
					<seg id="b.ACT.3.7" type="verse">
						Ya jamantiene y agapa na canaeña, ya jajatsa julo; ya enseguidas y adengña yan y telang y bayoguña mumetgot.
					</seg>
					<seg id="b.ACT.3.8" type="verse">
						Ya güiya tumayog julo, ya tumojgue, ya jatutujon mamocat; ya jumalom yan sija gui jalom y guimayuus, mamomocat yan tumatayog, yan jaalalaba si Yuus;
					</seg>
					<seg id="b.ACT.3.9" type="verse">
						Ya todo y taotao lumie güi na mamomocat, yan jaalalaba si Yuus;
					</seg>
					<seg id="b.ACT.3.10" type="verse">
						Ya sija matungoja na güiya ayo y matatachong, ni y umogagao limosna gui Bonita na Petta gui guimayuus: ya sija manbula ni y namanman, yan minaañao, ni ayo y jumuyong guiya güiya.
					</seg>
					<seg id="b.ACT.3.11" type="verse">
						N	3	11		63220	¶ Ya y anae güiya quinequene as Pedro yan Juan, todo y taotao manmalago ya mandaña guiya sija gui coridot ni y mafanaan Salomon ya dangculo na ninamanmanñija.
					</seg>
					<seg id="b.ACT.3.12" type="verse">
						Ya anae si Pedro jalie ayo, jaope y taotao sija ilegña: Taotao Israel, sa jafa na ninafanmanman jamyo ni este? pat jafa na ingueguesatanjam taegüije y pot ninasiñanmameja, pat pot y dinebotonmameja na innafamocat este na taotao?
					</seg>
					<seg id="b.ACT.3.13" type="verse">
						Si Yuus Abraham, yan Ysaac, yan Jacob, y Yuus y tatata ni y janamalago y Tentagoña as Jesus; ni y inentrega yan inpine gui menan Pilatos, anae jadetetmina ya japolo güe na ujanao.
					</seg>
					<seg id="b.ACT.3.14" type="verse">
						Lao jamyo inpine Ayo y Santos yan Tunas, yan ingagagao na infanmanae un taotao ni y pegno;
					</seg>
					<seg id="b.ACT.3.15" type="verse">
						Yan inpino y prinsipen linâlâ, ni y si Yuus janacajulo guinen y manmatae; ni y jame mantestigo.
					</seg>
					<seg id="b.ACT.3.16" type="verse">
						Ya y naanña, pot y jinenggue y naanña, janametgot este na taotao ni y liniimiyo, yan y tiningomiyo; junggan, y jinenggue, ni y pot güiya, mannae güe ni este na cabales na jinemlo gui menan miyo todos.
					</seg>
					<seg id="b.ACT.3.17" type="verse">
						Lao pago, mañelujo, nae jutungo na pot y taya tiningomiyo na infatinas ayo, taegüije y finatinas y magalajenmiyo locue.
					</seg>
					<seg id="b.ACT.3.18" type="verse">
						Lao ayo na güinaja y janamatungo si Yuus antes, pot y pachot todo sija y profeta, na si Cristoña ufamadese, ya taegüije ucumple.
					</seg>
					<seg id="b.ACT.3.19" type="verse">
						Enaomina fanmañotsot, ya inbira talo jamyo, ya y isaomiyo ufanmafunas, para siña ufato y tiempon y refresco guinen menan Yuus;
					</seg>
					<seg id="b.ACT.3.20" type="verse">
						Ya para güiya umatago ayo Cristo, ni y esta matancho antes para jamyo; güiya si Jesus.
					</seg>
					<seg id="b.ACT.3.21" type="verse">
						Ni y langet nesesita uresibe asta y tiempo sija anae todo y güinaja mannanalo mauleg talo, ni y jasangan si Yuus gui pachot y santos na profetaña sija, ni jagas mangaegue desde qui matutujon y tano.
					</seg>
					<seg id="b.ACT.3.22" type="verse">
						Sa magajet na si Moises ilegña: Y Señot Yuus, unacajulo un profeta guiya jamyo, gui entalo mañelunmiyo, taegüine iya guajo; iya guiya nae injingog todo y güinaja ni y mansinangane jamyo.
					</seg>
					<seg id="b.ACT.3.23" type="verse">
						Ya umasusede na todo y ante ni y ti malago umecungog ayo na profeta, umaguefyulang gui entalo y taotao sija.
					</seg>
					<seg id="b.ACT.3.24" type="verse">
						Magajet na todo sija y profeta desde as Samuel yan ayo sija y manatate, todos ni y manmañangan, taegüine masangan güine sija na jaane.
					</seg>
					<seg id="b.ACT.3.25" type="verse">
						Ya jamyo sija y famaguon y profeta sija, yan y trato ni y si Yuus jafatinas gui mañaenata, ilegña as Abraham: Ya y semiyamo nae todo y familia sija gui tano ufanbendise.
					</seg>
					<seg id="b.ACT.3.26" type="verse">
						Iya jamyo nae finena, si Yuus, janacajulo y Tentagoña, ya jatago na infanbinendise, ya ubira cada uno guiya jamyo guinin y tinaelayenmiyo.
					</seg>
				</div>
				<div id="b.ACT.4" type="chapter">
					<seg id="b.ACT.4.1" type="verse">
						YA anae manguecuentos yan y taotao sija, y magas na mamale yan y magas y templo, yan y Saduseosija, manmato guiya sija,
					</seg>
					<seg id="b.ACT.4.2" type="verse">
						Ya guesinestotba, sa sija jafananagüe y taotao sija, ya japredidica y quinajulo guinin y manmatae, pot si Jesus.
					</seg>
					<seg id="b.ACT.4.3" type="verse">
						Ya manmapolo canae gui jiloñija, ya manmapreso asta y inagpaña, sa estaba esta pupuenge.
					</seg>
					<seg id="b.ACT.4.4" type="verse">
						Lao megae sija y jumungog y sinangan majonggue; ya y numeron y taotao sija, buente sinco mit.
					</seg>
					<seg id="b.ACT.4.5" type="verse">
						N	4	5		63420	¶ Ya y inagpaña güije, y magasñija yan y manamco, yan y escriba sija mandaña guiya Jerusalem;
					</seg>
					<seg id="b.ACT.4.6" type="verse">
						Yan mangaegue si Annas, magas y mamale, yan si Caefas, yan si Juan, yan si Alejandro, yan ayosija parientes y magas mamale,
					</seg>
					<seg id="b.ACT.4.7" type="verse">
						Ya anae munjayan japlanta sija gui talo, jafaesen: Pot jafa na ninasiña, pat jaye na naan na infatinas este?
					</seg>
					<seg id="b.ACT.4.8" type="verse">
						Ya si Pedro, bula ni y Espiritu Santo, ilegña nu sija: Jamyo ni y magas y taotao, yan y manamco guiya Israel,
					</seg>
					<seg id="b.ACT.4.9" type="verse">
						Yaguin manmachaguejam pago na jaane pot y mauleg finatinas para y malango na taotao, sa jafa muna manajomlo;
					</seg>
					<seg id="b.ACT.4.10" type="verse">
						Intingo todo jamyo, yan todo y taotao guiya Israel, na pot y naan Jesucristo, y Nasareno, ni y inatane gui quiluus, ni y ninacajulo as Yuus guinin y manmatae; pot güiyaja este na taotao na tumojgue gui menan miyo ya jomlo.
					</seg>
					<seg id="b.ACT.4.11" type="verse">
						Güiya yuje na acho y innataebale jamyo ni y manmanjatsa, na jumuyong cabesan esquina.
					</seg>
					<seg id="b.ACT.4.12" type="verse">
						Ya ni uguaja satbasion gui otro; sa taya otro naan gui papa y langet, manmanae y taotao sija, para usiña utafansatbo.
					</seg>
					<seg id="b.ACT.4.13" type="verse">
						N	4	13		63500	¶ Ya anae malie y minatatngan Pedro yan Juan, ya jinasonñija na manaetiningo ya manlanga na taotao, ninafanmanman, ya ayonae matungo na guinin mañisija yan si Jesus.
					</seg>
					<seg id="b.ACT.4.14" type="verse">
						Ya anae malie y taotao ni y manajomlo na mañisija manojgue, taya jafa siña ujasangan contra ayo.
					</seg>
					<seg id="b.ACT.4.15" type="verse">
						Lao anae jatago sija na ufanjuyong gui dinaña, manasangane entre sija,
					</seg>
					<seg id="b.ACT.4.16" type="verse">
						Ilegñija: Jafa tafatinas ni este sija na taotao? sa magajet na afamao na milagro mafatinas pot sija, ya manmamatungo esta ni todo ayo sija y mañasaga Jerusalem; ya ti siña tapune.
					</seg>
					<seg id="b.ACT.4.17" type="verse">
						Lao trabia mientras ti chachago matalaña gui entalo y taotao sija; nije taencatga sija, ya chañija fanmañangangane ni este na naan desde pago.
					</seg>
					<seg id="b.ACT.4.18" type="verse">
						Ya jaagang sija, ya jaencatga na senchañija sumasangan, ni ufanmamanagüe ni y naan Jesus.
					</seg>
					<seg id="b.ACT.4.19" type="verse">
						Lao si Pedro yan Juan manope ilegñija: Jusga, cao tunas gui menan Yuus na inosgueña jamyo qui si Yuus;
					</seg>
					<seg id="b.ACT.4.20" type="verse">
						Sa tisiña inpelo na ti insangan y liniimame yan y jiningogmame.
					</seg>
					<seg id="b.ACT.4.21" type="verse">
						Ya anae esta jaencatga sija mas, jasotta, sa taya siña jafa ujasoda para ujacastiga, pot causa y taotaosija; sa todo mumalag si Yuus pot ayo y mafatinas.
					</seg>
					<seg id="b.ACT.4.22" type="verse">
						Sa y taotao ni y anae mafatinas este y milagron y jinelo, mas di cuarenta años inamcoña.
					</seg>
					<seg id="b.ACT.4.23" type="verse">
						N	4	23		63600	¶ Ya anae masotta na ujanao, manjanao para y mangachongñija, ya jasangane todo ni y mansinangane sija ni y magas mamale yan y manamco.
					</seg>
					<seg id="b.ACT.4.24" type="verse">
						Ya anae jajungog sija ayo, jajatsa y inagangñija para as Yuus, ilegñija: O Señot, jago Yuus, ni y fumatinas y langet, yan y tano, yan y tase, yan todo y mangae gui sanjalomñija;
					</seg>
					<seg id="b.ACT.4.25" type="verse">
						Ni y pot Espiritu Santo ni y pachot y tentagomo as David ilegmo: Sa jafa y Gentiles na manlalalo, ya y taotao sija manmanjaso ni y taebale na güinaja?
					</seg>
					<seg id="b.ACT.4.26" type="verse">
						Y ray sija gui tano manotojgue julo, ya y magalaje sija mandaña contra y Señot, yan contra si Cristoña.
					</seg>
					<seg id="b.ACT.4.27" type="verse">
						Sa magajet na gui este siuda contra y santos na Tentagomo as Jesus, ni y unpalalae; todo si Herodes, yan Poncio Pilato, yan y Gentiles yan y taotao guiya Israel, mandaña,
					</seg>
					<seg id="b.ACT.4.28" type="verse">
						Para ujafatinas jafa y tinancho antes y canaemo, yan y consejumo para ususede.
					</seg>
					<seg id="b.ACT.4.29" type="verse">
						Ya pago, O Señot, lie y amenasoñija: ya unnae y tentagomo sija, na contodo y minatatnga ujasangan y sinanganmo,
					</seg>
					<seg id="b.ACT.4.30" type="verse">
						Mientras unjujuto mona y canaemo para umajomlo; ya para y señat yan mannamanman umafatinas pot y naan y santos na Tentagomo as Jesus.
					</seg>
					<seg id="b.ACT.4.31" type="verse">
						Ya anae munjayan manmanaetae, y lugat anae mandadaña mayengyong; ya todos manbula ni y Espiritu Santo, ya manmatatnga jasangan y sinangan Yuus.
					</seg>
					<seg id="b.ACT.4.32" type="verse">
						N	4	32		63690	¶ Ya y inetnon güije sija ni y manmanjonggue, manunoja na corason yan unoja na ante: ni uno guiya sija ualog iyoña ayo y jasagagaye; lao todo y güinaja manparejo iyonñija.
					</seg>
					<seg id="b.ACT.4.33" type="verse">
						Yan dangculo na ninasiña na manmannae y apostoles testimonio ni y quinajulo y Señot Jesus: ya megae na grasia gaegue gui jiloñija todos.
					</seg>
					<seg id="b.ACT.4.34" type="verse">
						Ya ni uno guiya sija nesesitao; sa todo ayo sija y mangaeiyo tano pat guma, jabende ya jachule y balen ayo y binendenñija,
					</seg>
					<seg id="b.ACT.4.35" type="verse">
						Ya japolo gui adeng y apostoles sija: ya manmapapatte cada taotao jafataemano y janesesita.
					</seg>
					<seg id="b.ACT.4.36" type="verse">
						N	4	36		63730	¶ Ayonae si José, ni y mafanaan ni y apostoles Barnabé (ni y comoqueilegña, lajin consuelo) ni y Lebita, taotao Chipre,
					</seg>
					<seg id="b.ACT.4.37" type="verse">
						Guaja tanoña, ya jabende, ya jachule y salape, ya japolo gui adeng apostoles sija.
					</seg>
				</div>
				<div id="b.ACT.5" type="chapter">
					<seg id="b.ACT.5.1" type="verse">
						LAO un taotao naanña si Ananias, yan si Safira asaguaña, na jabende güinajanñija,
					</seg>
					<seg id="b.ACT.5.2" type="verse">
						Ya janana palo gui baliña, ya y asaguaña jatungo ja locue ayo, ya jachule un patteja ya japolo gui adeng y apostoles.
					</seg>
					<seg id="b.ACT.5.3" type="verse">
						Lao si Pedro ilegña: Ananias, sa jafa na janabula si Satanas y corasonmo para undague y Espiritu Santo, yan unnana palo gui balen y tano?
					</seg>
					<seg id="b.ACT.5.4" type="verse">
						Mientras sumasaga, ada ti iyomo? ya anae munjayan mabende, ada taegüe gui ninasiñamo? sa jafa na unjaso este gui corasonmo? ti y taotao undague, na si Yuus.
					</seg>
					<seg id="b.ACT.5.5" type="verse">
						Ya anae jajungog si Ananias este na finijo, podong papa ya matae: ya dangculon minaañao mato gui jilo ayo sija todo y jumujungog este na güinaja.
					</seg>
					<seg id="b.ACT.5.6" type="verse">
						Ya mabalutan ni y manfamaguon na lalaje, ya machule juyong y majafot.
					</seg>
					<seg id="b.ACT.5.7" type="verse">
						N	5	7		63810	¶ Ya anae malofan buente tres oras, jumalom y asaguaña, ti jatungo jafa guinin mafatinas.
					</seg>
					<seg id="b.ACT.5.8" type="verse">
						Ya si Pedro ilegña nu güiya: Sanganeyo cao inbende y tanomiyo pot un tanto. Ya güiya ilegña: Junggan pot ayo na tanto.
					</seg>
					<seg id="b.ACT.5.9" type="verse">
						Ayonae si Pedro ilegña: Jafa na umatungo jamyo para intienta y Espiritu y Señot! estagüiyaja gui petta y adeng ayo sija y jumafot y asaguamo, ya umachule jaojuyong.
					</seg>
					<seg id="b.ACT.5.10" type="verse">
						Ayonae enseguidas podong papa gui adengña ya matae; ya y manfamaguon na lalaje manjalom ya masoda güe na matae, ya machule ya majafot gui oriyan y asaguaña.
					</seg>
					<seg id="b.ACT.5.11" type="verse">
						Ya mato dangculon minaañao gui jilo todo y iglesia, yan y jilo todo ayo sija y jumujungog estesija.
					</seg>
					<seg id="b.ACT.5.12" type="verse">
						N	5	12		63860	¶ Ya pot y canae y apostoles sija, megae na señat yan mannamanman manmafatinas gui entalo taotao; ya sija todos mandaña gui un jinasoja gui coridot Salomon.
					</seg>
					<seg id="b.ACT.5.13" type="verse">
						Ya y palo sija, ni un taotao malago dumañae sija; lao y taotao manafandangculo sija.
					</seg>
					<seg id="b.ACT.5.14" type="verse">
						Ya y manmanjonggue gui Señot, mas maaumenta y linajyan parejoja y lalaje yan y famalaoan;
					</seg>
					<seg id="b.ACT.5.15" type="verse">
						Ya enao na sija manmangongone malango gui chalan sija, ya manmapopolo gui cama yan y camiya, na para, yaguin malofan si Pedro, y aninengña ufanjinemeja palo guiya sija.
					</seg>
					<seg id="b.ACT.5.16" type="verse">
						Ya ayonae manmato locue linajyan taotao guinin y siuda, gui oriyan Jerusalem, manmangongone megae na manmalango, yan ayo sija y ninafañachatsaga ni y manáplacha na espiritu: yan manafanjomlo sija.
					</seg>
					<seg id="b.ACT.5.17" type="verse">
						N	5	17		63910	¶ Ya anae y magas na pale tomojgue julo, yan todo ayo sija y mangachochongña (ni y inetnon Saduseo) ya manbula inigo.
					</seg>
					<seg id="b.ACT.5.18" type="verse">
						Ya japolo canae gui jilo y apostoles, ya jacone gui calaboson y publico.
					</seg>
					<seg id="b.ACT.5.19" type="verse">
						Lao y angjet y Señot anae esta puenge, jababa y pettan y calaboso ya manquinene sija, ya ilegña:
					</seg>
					<seg id="b.ACT.5.20" type="verse">
						Janao fanojgue gui jalom y guimayuus, ya insangane y taotao todo y sinangan este na Linâlâ.
					</seg>
					<seg id="b.ACT.5.21" type="verse">
						Ya anae jajungog sija ayo, manjalom gui guimayuus, taftataf gui egaan, ya manmamanagüe. Lao anae mato y magas mamale, yan ayo sija y mangachochongña, janafanmaagange y sinedrio yan todo y compañia ni mamapagot ni y famaguon Israel, ya jatago para y calaboso para ujacone sija.
					</seg>
					<seg id="b.ACT.5.22" type="verse">
						Lao anae manmato y ofisiat sija gui calaboso, ti manmasoda sija; ya manalo tate ya manmañangane,
					</seg>
					<seg id="b.ACT.5.23" type="verse">
						Ilegñija: Y calaboso, magajet na inseda majujuchomja todo, ya y manmamamumulan manestabaja na manotojgue gui jiyong potta: lao anae inbaba, taya taotao inseda gui sanjalom.
					</seg>
					<seg id="b.ACT.5.24" type="verse">
						Anae y capitan y guimayuus, yan y manmagas mamale, jajungog este na sinangan ninafanestotba sa ti jatungo manonae ufanjuyong.
					</seg>
					<seg id="b.ACT.5.25" type="verse">
						Lao mato uno ya mansinangane sija, ilegña: Ayo sija na taotao y inpelo gui calaboso, mangaegue gui guimayuus na manmamananagüe ni y taotao sija.
					</seg>
					<seg id="b.ACT.5.26" type="verse">
						Ayonae jumanao y capitan yan y manmagas sija, ya manmacone sija, ti manmaafuetsas, sa manmaañao ni y taotao sija, sa noseaja ufanmadago ni acho.
					</seg>
					<seg id="b.ACT.5.27" type="verse">
						Ya anae manmacone sija, manmapolo gui menan y sinedrio ya manfinaesen ni y magas na pale,
					</seg>
					<seg id="b.ACT.5.28" type="verse">
						Ilegña: Inguesencatga jamyo na chamiyo fanmamananagüe ni este na naan. Ya estagüe inbula Jerusalem ni y finanagüenmiyo. Ya jinasonmiyo na inchile y jâgân este taotao gui jilomame.
					</seg>
					<seg id="b.ACT.5.29" type="verse">
						Ya manope si Pedro, yan y palo na apostoles, ilegñija: Nesesita na taosgueña si Yuus finena qui y taotao sija.
					</seg>
					<seg id="b.ACT.5.30" type="verse">
						Y Yuus y mañaenata sija, janacajulo si Jesus ni ayo y inpino, yan incana gui trongcon jayo.
					</seg>
					<seg id="b.ACT.5.31" type="verse">
						Guiya jinatsa as Yuus gui agapa na canaeña, para u-Prinsipe yan u-Satbadot, para unae sinetsot iya Israel, yan inasiin y isao.
					</seg>
					<seg id="b.ACT.5.32" type="verse">
						Ya jame testigo ni este sija na güinaja; yan y Espiritu Santo locue, ni y si Yuus numae ayo sija y umosgue gue.
					</seg>
					<seg id="b.ACT.5.33" type="verse">
						N	5	33		64070	¶ Ya anae jajungog sija ayo, manchinachat asta y corasonñija, ya manaseyo para ufanmapuno sija.
					</seg>
					<seg id="b.ACT.5.34" type="verse">
						Ayonae tumojgue julo uno gui sinedrio, un Fariseo, ni y naanña si Gamaliel, na magas y lay, ya maonra ni y taotao todo; ya manago na umanafanlasuja didide ayo sija taotao.
					</seg>
					<seg id="b.ACT.5.35" type="verse">
						Ya ilegña nu sija: Jamyo lalajen, Israel, adaje jamyo jafa jinasonmimiyo para infatinas ni este sija na taotao.
					</seg>
					<seg id="b.ACT.5.36" type="verse">
						Sa antes di este sija na jaane cajulo si Teudas, janabanidoso güi taegüije y jaye na taotao; ya iya guiya nae manguaguato un manadan lalaje, guaja buente cuatro sientos mandaña sijaja; ni y mapuno; yan todo ayo sija y umosgue güe manmachalapon ya manjuyong sin jafa.
					</seg>
					<seg id="b.ACT.5.37" type="verse">
						Ya despues di este na taotao, cajulo si Judas na taotao Galileo, gui jaanen y manmaempadrona; ya jacone un manada gui tateña: ya güiya locue malingo; yan todo ayo sija y umosgue güe manmachalapon.
					</seg>
					<seg id="b.ACT.5.38" type="verse">
						Lao pago jusangane jamyo: Insetta este sija na taotao, ya inpelo sijaja; sa este na pinagat, pat este na chocho, yaguin guinin y taotao, ufanmayute,
					</seg>
					<seg id="b.ACT.5.39" type="verse">
						Lao yaguin as Yuus, ti siña inyilang, sa noseaja infanmumo contra si Yuus.
					</seg>
					<seg id="b.ACT.5.40" type="verse">
						Ya manafamaulegja, ya anae manmaagang y apostoles guiya sija, manmasaulag ya manmatago na chañija sumasangan y naan Jesus, ya manmapolo na ujafanjanao.
					</seg>
					<seg id="b.ACT.5.41" type="verse">
						Enao mina manjanao gui menan y sinedrio, mansenmagof sa japolo na ujamerese pumadese y minamajlao pot y naan Jesus.
					</seg>
					<seg id="b.ACT.5.42" type="verse">
						Ya todo y jaane sija, ti mandescacansa manmamanagüe yan manmañangane as Jesus ni y Cristogüe, gui guimayuus, yan y iyasija.
					</seg>
				</div>
				<div id="b.ACT.6" type="chapter">
					<seg id="b.ACT.6.1" type="verse">
						YA ayo sija na jaane anae lumamegae y disipulo sija, mangogonggong y Helenitas sija contra y Hebreo sija, sa y manbiuda guiya sija, ti manmaatiende gui sinetbeñija cada jaane.
					</seg>
					<seg id="b.ACT.6.2" type="verse">
						Ayonae y dose, jaagang y manadan disipulo guato guiya sija, ya ilegñija: Ti tunas na tapolo y sinangan Yuus, ya tasetbe y lamasa sija.
					</seg>
					<seg id="b.ACT.6.3" type="verse">
						Enaomina mañelo, aligao entre jamyo siete na taotao ni y manmauleg, ni y manbula Espiritu, yan minejnalom, ya tapolo para este na chocho.
					</seg>
					<seg id="b.ACT.6.4" type="verse">
						Lao jita, tasigueja fitme y manmanaetae, yan y sinetbe y sinangan.
					</seg>
					<seg id="b.ACT.6.5" type="verse">
						Ya ayo na sinangan, ninafanmagof y manada todo; ya maayeg si Esteban, un taotao na bula jinenggue yan Espiritu Santo, yan si Felipe, yan si Prócoro, yan si Nicanor, yan si Timón, yan si Parmenas, yan si Nicolás proseliton Antioquia.
					</seg>
					<seg id="b.ACT.6.6" type="verse">
						Ya manmaplanta gui menan y apostoles: ya anae munjayan manmanaetae, japolo y canaeñija gui jiloñija.
					</seg>
					<seg id="b.ACT.6.7" type="verse">
						Ya y sinangan Yuus lumalamegae; ya y disipulo megae manmaumentaña guiya Jerusalem; ya dangculon manadan mamale locue, manmanosgue ni y jinenggue.
					</seg>
					<seg id="b.ACT.6.8" type="verse">
						N	6	8		64240	¶ Ya si Esteban, bula y grasia yan ninasifia, jafatinas namanman na milagro yan señat gui entalo y taotao sija.
					</seg>
					<seg id="b.ACT.6.9" type="verse">
						Lao guaja mangajulo güije gui sinagoga ni y manmafanaan sinagogan Libertinos, yan Sireneo sija, yan Alejandrino sija, yan ayo sija iya Silisia, yan Asia, managuaguat yan si Esteban.
					</seg>
					<seg id="b.ACT.6.10" type="verse">
						Lao tisiña macontra y tiningo, yan y Espiritu ni y jasangan.
					</seg>
					<seg id="b.ACT.6.11" type="verse">
						Ya manmasusuug y taotao sija na ujaalog: Injingogja güe na jasangan y chinatfino contra si Moises, yan contra si Yuus.
					</seg>
					<seg id="b.ACT.6.12" type="verse">
						Ya manafangalamten y taotao sija, yan y manamco, yan y escribasija; ya manmato guiya güiya, ya macone güe guato gui sinedrio,
					</seg>
					<seg id="b.ACT.6.13" type="verse">
						Ya manmamalo testigo na ti magajet, ni ilegñija: Este na taotao ti malago bumasta cumuentos chinatfino contra este y santos na lugat, yan contra y tinago:
					</seg>
					<seg id="b.ACT.6.14" type="verse">
						Sa injingogja gue ilegña, na este y as Jesus taotao Nasaret uyulang este na lugat, yan utulaeca, y costumbre ni y jaentregajit si Moises.
					</seg>
					<seg id="b.ACT.6.15" type="verse">
						Ya todo ayo sija y manmatatachong gui sinedrio, maaatan güe, ya malie y mataña na calang matan angjet.
					</seg>
				</div>
				<div id="b.ACT.7" type="chapter">
					<seg id="b.ACT.7.1" type="verse">
						AYONAE ilegña y magas mamale: Taegüine este sija?
					</seg>
					<seg id="b.ACT.7.2" type="verse">
						Ya güiya ilegña: Mañelujo lalaje yan mañaena, ecungog. Si Yuus y minalag fumatoigüe y tatata as Abraham anae estatabaja guiya Mesopotamia, antes di usaga Charran.
					</seg>
					<seg id="b.ACT.7.3" type="verse">
						Ya ilegña nu güiya: Suja gui tanomo yan y manparientesmo, ya maela jalom gui tano ni y finanuejo nu jago.
					</seg>
					<seg id="b.ACT.7.4" type="verse">
						Ya güiya jumanao juyong gui tano y Chaldeosija, ya sumaga Charran: ya desde ayo, anae matae si tataña, ninamalofangüe as Yuus güine mague na tano anae mañasaga jamyo pago.
					</seg>
					<seg id="b.ACT.7.5" type="verse">
						Ya ti ninae güe jafa na erensiaña güije, aje, taya ni para upolo y adengña gui jiloña: lao prinemete güe na uninae para güinajaña, yan y semiyaña despues di güiya, sa güiyaja trabia tataepatgon.
					</seg>
					<seg id="b.ACT.7.6" type="verse">
						Ya si Yuus jasangan taegüine, Na y semiyaña utaotao juyong gui ti tanoña; yan manmacone ya manmancautiba, ya manmatrata taelaye cuatro sientes años.
					</seg>
					<seg id="b.ACT.7.7" type="verse">
						Ya y nasion ni y manmancautiba, bae jujusga, ilegña si Yuus; na despues di ayo, ufanmamaela juyong ya guajo jumasetbe güine na lugat.
					</seg>
					<seg id="b.ACT.7.8" type="verse">
						Yan manae güe ni y traton sirconsision: ya si Abraham jalilis si Ysaac, ya masirconsida güe gui mina ocho na jaane; ya si Ysaac jalilis si Jacob; ya si Jacob jalilis y dose na patriarcasija.
					</seg>
					<seg id="b.ACT.7.9" type="verse">
						Ya y patriarca sija pot y inigoñija, mabende si José guiya Egipto: lao si Yuus estaba guiya güiya,
					</seg>
					<seg id="b.ACT.7.10" type="verse">
						Ya ninalibre güe todo gui chinatsaga, yan ninae güe finaborese yan tiningo, gui menan Faraon, ray guiya Egipto; yan ninamagalaje güe guiya Egipto, yan todo y guimaña.
					</seg>
					<seg id="b.ACT.7.11" type="verse">
						Ayonae mato niñalang todo gui tano Egipto yan Charran, yan dangculon chinatsaga: ya y mañaenata ti manmañoda nengcanoñija.
					</seg>
					<seg id="b.ACT.7.12" type="verse">
						Lao anae si Jacob jajungog na guaja trigo guiya Egipto, jatago y mañaenata finenana na biaje.
					</seg>
					<seg id="b.ACT.7.13" type="verse">
						Ya y mina dos biaje, matungo si José ni y mañeluña: ya y parientes José janatungo si Faraon.
					</seg>
					<seg id="b.ACT.7.14" type="verse">
						Ya manago si José na umaagange si tataña as Jacob para iya güiya, yan todo y manparientesña, setentaisinco na taotao.
					</seg>
					<seg id="b.ACT.7.15" type="verse">
						Ya si Jacob jumanao papa Egipto, ya matae güije yan y mañaenata sija.
					</seg>
					<seg id="b.ACT.7.16" type="verse">
						Ya manmachule guato Siquem, ya manmapolo gui naftan, ni y finajan Abraham pot salape, gui famaguon Emmor guiya Siquem.
					</seg>
					<seg id="b.ACT.7.17" type="verse">
						Lao anae esta jijot y tiempon y promesa, ni y si Yuus manjula as Abraham, ya y taotao lumamegae, yan manlajyan guiya Egipto,
					</seg>
					<seg id="b.ACT.7.18" type="verse">
						Asta qui y otro ray cajulo, ya ti jatungo si José.
					</seg>
					<seg id="b.ACT.7.19" type="verse">
						Este jausa y malamañaña gui manparientesta, yan jatrata taelaye y mañaenata, sa janafanmayute y famaguonñija ni y pago finañago para chañija fanlalâlâ.
					</seg>
					<seg id="b.ACT.7.20" type="verse">
						Ya ayo na tiempo nae mafañago si Moises, ya sumenbonito; ya mapogsae gui guima tataña tres meses.
					</seg>
					<seg id="b.ACT.7.21" type="verse">
						Ya anae mayute, y jagan Faraon jumoca, ya pinegsae para lajiña.
					</seg>
					<seg id="b.ACT.7.22" type="verse">
						Ya si Moises, maeyag ni y todo y tiningo y taotao Egipto, ya mangaeninasiñaña y finoña yan y chechoña sija.
					</seg>
					<seg id="b.ACT.7.23" type="verse">
						Ya anae cana jacumple cuarenta años y sacaña, mato gui corasonña na ubisita y mañeluña ni y famaguon Israel.
					</seg>
					<seg id="b.ACT.7.24" type="verse">
						Ya jalie uno guiya sija ni y japadese y maltrato, ya jadefiende y mumatrata, ya japuno y taotao Egipto.
					</seg>
					<seg id="b.ACT.7.25" type="verse">
						Sa pineluña na jatungo y mañeluña na uninafanlibre as Yuus ni y canaeña; lao ti jatungo sija.
					</seg>
					<seg id="b.ACT.7.26" type="verse">
						Ya y inagpaña na jaane, jafanue sija nu güiya anae managuaguat, ya malago na unaunoja talo sija, ilegña: Señores, jamyo mañelo; jafa na mananataelaye y uno yan y otro?
					</seg>
					<seg id="b.ACT.7.27" type="verse">
						Lao ayo y minalalamen y tiguangña, jachonegñaejon, ilegña: Jaye munamagas jao gui jilo mame?
					</seg>
					<seg id="b.ACT.7.28" type="verse">
						Malago jao unpunoyo taegüije anae unpuno nigap y taotao Egipto?
					</seg>
					<seg id="b.ACT.7.29" type="verse">
						Ya ninafalago si Moises ni este na sinangan, ya tumaotao juyong gui tano Madian, gui anae jalilis y dos na lajiña.
					</seg>
					<seg id="b.ACT.7.30" type="verse">
						Ya anae jacumple cuarenta años, mato guiya güiya un angjet gui jalomtano gui egso Sinae, gui mañila y guafe gui jalom y trongcon chaguan.
					</seg>
					<seg id="b.ACT.7.31" type="verse">
						Ya anae jalie ayo si Moises, ninagosmanman ni y liniiña; ya anae lumajijot para ugueslie, y inagang y Señot mato guiya güiya,
					</seg>
					<seg id="b.ACT.7.32" type="verse">
						<i>
							Ilegña: 
						</i>
						Guajo y Yuus y mañaenamo, y Yuus Abraham, yan y Yuus Ysaac, yan y Yuus Jacob. Lao si Moises manlalaolao, ya ti siña jaatan.
					</seg>
					<seg id="b.ACT.7.33" type="verse">
						Ya y Señot ilegña nu güiya: Pula y sapatosmo gui adengmo; sa y lugat anae tumotojgue jao, santos na oda.
					</seg>
					<seg id="b.ACT.7.34" type="verse">
						Sa seguro julie, y manmasapet y taotaojo guiya Egipto, yan jujungog y inigongñiñija, ya tumunogyo para junafanlibre sija. Ya pago maela jao, sa jutago jao guato Egipto.
					</seg>
					<seg id="b.ACT.7.35" type="verse">
						Este y as Moises ni y jarechasa ilegñija: Jaye munamagas jao yan unjues? Güiya tinago as Yuus na umagas yan uninafanlibre pot y canae y angjet ni y mafato guiya güiya gui jalomtano.
					</seg>
					<seg id="b.ACT.7.36" type="verse">
						Güiya chumule sija juyong, ya despues manfinanue ni y namanman, yan señat sija gui tano Egipto, yan y Tasen Agaga, yan y jalomtano cuarenta anos.
					</seg>
					<seg id="b.ACT.7.37" type="verse">
						Este ayo y as Moises, ni y ilegña ni y famaguon Israel: Y Yuusmiyo janacajulo un profeta guiya jamyo gui mañelunmiyo taegüine iya guajo.
					</seg>
					<seg id="b.ACT.7.38" type="verse">
						Este ayo y estaba gui inetnon, gui jalomtano, yan y angjet ni y cumuentuse güe gui egso Sinae, yan y mañaenata; ni y rumesibe y nalâlâ na tinago para ufanmanaejit.
					</seg>
					<seg id="b.ACT.7.39" type="verse">
						Ni y mañaenata ti manmalago jaosgue lao mayute juyong guiya sija, ya y corasonñija manalo tate Egipto,
					</seg>
					<seg id="b.ACT.7.40" type="verse">
						Ilegñija as Aaron: Fatinasejam Yuus para ujanao gui menanmame, as este y as Moises ni y cumonejam juyong gui tano Egipto, ti intingo jafa ujuyong.
					</seg>
					<seg id="b.ACT.7.41" type="verse">
						Ya sija manmamatinas un tatnero, ya machule y inefrese para idolo sija, güije sija na jaane, ya ninafansenmagof ni y checho y canaeñija.
					</seg>
					<seg id="b.ACT.7.42" type="verse">
						Ayonae jabira si Yuus, ya japolo na ujaadora y inetnon y langet; taegüije esta matugue gui leblon y profeta: O jamyo ni y guima Israel, inofreseyo pinino gâgâ sija yan inefrese sija gui cuarenta años gui jalomtano?
					</seg>
					<seg id="b.ACT.7.43" type="verse">
						Yan injatsa y tabemaculon Moloc, yan y estreyas y Yuus Refán, jechura sija ni y infatinas para inadora sija; ya guajo juchule jamyo mas chago qui Babilonia.
					</seg>
					<seg id="b.ACT.7.44" type="verse">
						Y mañaenata, guaja ni y tabernaculon y testimonio gui jalomtano, taegüije tinanchoña ni ilegña as Moises na ufatinas taemanoja na jechura y liniiña.
					</seg>
					<seg id="b.ACT.7.45" type="verse">
						Ni y mañaenata locue gui tiempoñija a machule jalom yan si Josué anae jumalom gui erensian y Gentiles, ni y si Yuus yumute juyong gui menan y mañaenata, asta y jaanen David;
					</seg>
					<seg id="b.ACT.7.46" type="verse">
						Ni y sumoda finaborese gui menan Yuus, yan jagagao na ualiligao tabernaculo para si Yuus Jacob.
					</seg>
					<seg id="b.ACT.7.47" type="verse">
						Lao si Salomon fumatinase güe un guma.
					</seg>
					<seg id="b.ACT.7.48" type="verse">
						Sa y Gueftaquilo, ti sumasaga gui guima sija ni y finatinas canae; taegüije y sinangan y profeta.
					</seg>
					<seg id="b.ACT.7.49" type="verse">
						Y langet tronujo, ya y tano fañajangan y papa adengjo; jafa na guma injatsayeyo? ilegña y Señot; pat jafa na sagayan nae jusaga?
					</seg>
					<seg id="b.ACT.7.50" type="verse">
						Ada ti y canaejo fumatinas todo este sija na güinaja?
					</seg>
					<seg id="b.ACT.7.51" type="verse">
						Jamyo ni y gaetongjo tiso, yan ti manmasirconsida y corason yan y talanga, sa siempre incontra y Espiritu Santo; taegüije y checho y mañaenanmiyo inchechegüe.
					</seg>
					<seg id="b.ACT.7.52" type="verse">
						Jaye gui profeta ti japetsigue y mañaenanmiyo? ya japuno ayo sija y manmañangangane antes ni y mamamaela Uno na Tunas; ya jamyo pago inentrega, yan inpino;
					</seg>
					<seg id="b.ACT.7.53" type="verse">
						Ni y inresibe y tinago pot y inareglan y angjet, ya ti inadaje.
					</seg>
					<seg id="b.ACT.7.54" type="verse">
						N	7	54		64850	¶ Ya anae jajungog estesija, manchinachat asta y corasonñija, ya janafañegcheg y nifenñija guiya güiya.
					</seg>
					<seg id="b.ACT.7.55" type="verse">
						Lao güiya, bula ni y Espiritu Santo, ya jaatan meton y langet, ya jalie y minalag Yuus, yan si Jesus na tumotojgue gui agapa na canae Yuus.
					</seg>
					<seg id="b.ACT.7.56" type="verse">
						Ya ilegña, Estagüe na julie y langet na mababa, ya y Lajin taotao tumotojgue gui agapa na canae Yuus.
					</seg>
					<seg id="b.ACT.7.57" type="verse">
						Ayonae sija managang ni y dangculo na inagangñija, yan jatampe y talanganñija, ya manmalago guato guiya güiya;
					</seg>
					<seg id="b.ACT.7.58" type="verse">
						Ya mayute juyong gui siuda, ya mafagas ni y acho: ya y testigo sija, japolo papa y magagoñija gui adeng un patgon na taotao na y naanña si Saulo.
					</seg>
					<seg id="b.ACT.7.59" type="verse">
						Ya mafagas ni y acho si Esteban, ya jaaagang ni Yuus, ilegña: Señot, Jesus, resibe y Espiritujo.
					</seg>
					<seg id="b.ACT.7.60" type="verse">
						Ya dumimo papa, ya umagang ni y dangculo na inagangña, ilegña: Señot, chamo pumopolo este na isao gui cuentanñija; ya anae munjayan jasangan este, maego.
					</seg>
				</div>
				<div id="b.ACT.8" type="chapter">
					<seg id="b.ACT.8.1" type="verse">
						YA si Saulo jaconsiente gui finataeña. Ya ayo ni tiempo, guaja dangculon pinetsigue contra y iglesia guiya Jerusalem; ya todo sija, ni ti apostoles, manmachalapon gui tano Judea, yan Samaria;
					</seg>
					<seg id="b.ACT.8.2" type="verse">
						Ya y mandeboto na taotao, macatga si Esteban para umajafot, ya dangculo inigungñija pot güiya.
					</seg>
					<seg id="b.ACT.8.3" type="verse">
						Ya si Saulo jayulang y inetnon mangilisyano, ya jumalom gui cada guma, ya jabatatangga y lalaje yan y famalaoan para ufanmapreso.
					</seg>
					<seg id="b.ACT.8.4" type="verse">
						Enaomina ayo sija y manmachalapon, manjanao para todo y lugat, ya japredidica y sinangan.
					</seg>
					<seg id="b.ACT.8.5" type="verse">
						Ayonae si Felipe mapos papa gui siuda Samaria, ya japredica guiya sija si Cristo.
					</seg>
					<seg id="b.ACT.8.6" type="verse">
						Ya y linajyan taotao sija, manunoja, ya maatituye ayo sija y sinangan Felipe, anae malie yan majungog y señat ni y finatinasña.
					</seg>
					<seg id="b.ACT.8.7" type="verse">
						Sa megae y manáplacha na espiritu, manaagang ni y dangculo na inagang, yan manjujuyong güije todo gui anae mañasaga; yan megae na manparalitico, yan mancojo, manafanjomlo.
					</seg>
					<seg id="b.ACT.8.8" type="verse">
						Ya guaja un dangculon minagof güije na siuda.
					</seg>
					<seg id="b.ACT.8.9" type="verse">
						N	8	9		65000	¶ Lao guaja un taotao güije na siuda, na y naanña si Simon; ya antes ni tiempo, 
						<i>
							jaencanta
						</i>
						 yan jafababa y taotao sija ni y magicaña guiya Samaria, japolo güe na güiya uno dangculo.
					</seg>
					<seg id="b.ACT.8.10" type="verse">
						Ya todo umatituye, desde y diquique asta y dangculo, ilegñija: Este na taotao, y dangculo na ninasiñan Yuus.
					</seg>
					<seg id="b.ACT.8.11" type="verse">
						Ya mantituye, sa apmam na tiempo na numamanman ni y magicaña.
					</seg>
					<seg id="b.ACT.8.12" type="verse">
						Lao anae manmanjonggue as Felipe ni y japredica y ebangelio y raenon Yuus, yan y naan Jesucristo, manmatagpange todo, lalaje yan famalaoan.
					</seg>
					<seg id="b.ACT.8.13" type="verse">
						Ya si Simon manjonggue locue; ya anae matagpange, sumisijaja yan Felipe, ya ninamanman anae jalie y milagro yan y señat sija ni y manmafatinas.
					</seg>
					<seg id="b.ACT.8.14" type="verse">
						N	8	14		65050	¶ Ya y apostoles, ni y manestataba Jerusalem anae majungog na iya Samaria jaresibe y sinangan Yuus, matago guato si Pedro yan si Juan;
					</seg>
					<seg id="b.ACT.8.15" type="verse">
						Ya anae manmato guato, jatayuyute sija, para ujaresibe y Espiritu Santo:
					</seg>
					<seg id="b.ACT.8.16" type="verse">
						(Sa trabia ti tumutunog gui jilo una guiya sija; sa manmatagpangeja pot y naan y Señot Jesus).
					</seg>
					<seg id="b.ACT.8.17" type="verse">
						Ayonae japolo y canaeñija gui jiloñija, ya maresibe y Espiritu Santo.
					</seg>
					<seg id="b.ACT.8.18" type="verse">
						Ya anae jalie si Simon na pot y japolo y canaeñija y apostoles, manmannae ni y Espiritu Santo, jaofrese sija salape,
					</seg>
					<seg id="b.ACT.8.19" type="verse">
						Ilegña: Naeyo locue ni este na ninasiña, ya masqueseaja jaye nae jupolo y canaejo, uresibe y Espiritu Santo.
					</seg>
					<seg id="b.ACT.8.20" type="verse">
						Lao si Pedro, ilegña nu güiya: Y salapemo ufalingo yan jago, sa jinasomo na y ninaen Yuus mafafajan salape.
					</seg>
					<seg id="b.ACT.8.21" type="verse">
						Taya pattemo ni suertemo güine, sa y corasonmo ti tunas gui menan Yuus.
					</seg>
					<seg id="b.ACT.8.22" type="verse">
						Enaomina fañotsot ni este y tinaelayemo, ya untayuyute si Yuus, yaguin siña maasie jao ni y jinason y corasonmo.
					</seg>
					<seg id="b.ACT.8.23" type="verse">
						Sa julie na gaegue jao gui lalaet y minalaet, yan y guineden y tinaelaye.
					</seg>
					<seg id="b.ACT.8.24" type="verse">
						Ayonae manope si Simon, ya ilegña: Tayuyuteyo gui Señot, ya chañija fanmafato guiya guajo ni uno gui este sija sinanganmiyo.
					</seg>
					<seg id="b.ACT.8.25" type="verse">
						N	8	25		65160	¶ Enao mina sija, anae guinin janae testimonio yan jasangan y sinangan y Señot, manalo guato Jerusalem, y japredica y ebangelio gui megae na sengsong y taotao Samaria sija.
					</seg>
					<seg id="b.ACT.8.26" type="verse">
						Ya y angjet y Señot jacuentuse si Felipe ilegña: Cajulo, ya unjanao guato gui sanjaya gui chalan ni y jumajanao desde Jerusalem, asta Gasa ni y desierto.
					</seg>
					<seg id="b.ACT.8.27" type="verse">
						Ya cajulo, ya mapos; ya estagüe un taotao Etiopia na eunuco na gaeninasiña na dangculo gui papa Candase raynan taotao Etiopia sija, ya güiya encatgao todo ni y güinajan y ray na, ya mato Jerusalem para ufanadora.
					</seg>
					<seg id="b.ACT.8.28" type="verse">
						Ya tumalo guato, ya matachong gui jilo y iyoña carruaje ya jataetae y profeta Isaias.
					</seg>
					<seg id="b.ACT.8.29" type="verse">
						Ya y Espiritu ilegña as Felipe: Janao jijot ya undañae y carruaje.
					</seg>
					<seg id="b.ACT.8.30" type="verse">
						Ya malago guato guiya güiya si Felipe, ya anae jajungog na jatataetae y profeta Isaias, ilegña: Untungo jafa tinaetataemo?
					</seg>
					<seg id="b.ACT.8.31" type="verse">
						Ya ilegña: Jafa taemano siñayo yaguin taya fumanagüeyo? ya jagaogao na ucajulo ya ujasija matachong.
					</seg>
					<seg id="b.ACT.8.32" type="verse">
						Ya y lugat gui Tinigue ni y jatataetae, taegüine: Macone taegüije y quinilo yaguin macone para umapuno; yan parejo yan y cotdero ni y ti cumecuentos gui menan y dumadasae, taegüejeja ti jabababa y pachotña.
					</seg>
					<seg id="b.ACT.8.33" type="verse">
						Ya y inimitdeña nae y juisioña munajanao; ya jaye usinangan claro y generasionña? sa y linâlâfia machule gui tano.
					</seg>
					<seg id="b.ACT.8.34" type="verse">
						N	8	34		65250	¶ Ya y eunuco jaope si Felipe ilegña: Jutayuyut jao, jaye jasangangane y profeta ni este? güiyaja, pat otro taotao?
					</seg>
					<seg id="b.ACT.8.35" type="verse">
						Ayonae jababa si Felipe y pachotña, ya jatutujon gui este na tinigue sigue di mapredica güe si Jesus.
					</seg>
					<seg id="b.ACT.8.36" type="verse">
						Ya mientras jumajanao gui jinanaoñija, manmato gui un janom; ya ilegña y eunuco: Estagüe janom; jafa uchomayo para jumatagpange?
					</seg>
					<seg id="b.ACT.8.37" type="verse">
						Ilegña si Felipe: Yaguin unjonggue contodo y corasonmo, siñaja jao. Ya manope ilegña: Jujonggue na si Jesucristo y Lajin Yuus.
					</seg>
					<seg id="b.ACT.8.38" type="verse">
						Ya manago na umanasaga y carruaje; ya tumunog y dos gui jalom janom, si Felipe yan y eunuco; ya tinagpange güe.
					</seg>
					<seg id="b.ACT.8.39" type="verse">
						Ya anae jumuyong guinin y janom, quinene si Felipe ni y Espiritun y Señot, ya ti linie ni y eunuco mas, lao jasigue y jinanaoña sumenmagof.
					</seg>
					<seg id="b.ACT.8.40" type="verse">
						Lao si Felipe esta masoda guiya Asoto; ya malofan inanaco todo manpredidica ebangelio gui siuda todos, asta qui mato güe guiya Sesarea.
					</seg>
				</div>
				<div id="b.ACT.9" type="chapter">
					<seg id="b.ACT.9.1" type="verse">
						YA si Saulo, sisigueja di jumagong juyong y amenaso yan matadura contra y disipulon y Señot, ya mapos para y magas mamale,
					</seg>
					<seg id="b.ACT.9.2" type="verse">
						Ya jagagao catta, para Damasco gui sinagoga, para yaguin jasoda jaye güine na Jinanaoña, masqueseaja, laje pat palaoan, siña ucone preso para Jerusalem.
					</seg>
					<seg id="b.ACT.9.3" type="verse">
						Ya y jinanaoña, susede na matogüe jijot Damasco; ya enseguidas manina gui oriyaña y candet guinen y langet;
					</seg>
					<seg id="b.ACT.9.4" type="verse">
						Ya podonggüe gui jilo oda, ya jajungog y inagang na ilegña nu güiya: Saulo, Saulo, sa jafa na unpetsisiguejayo? 
					</seg>
					<seg id="b.ACT.9.5" type="verse">
						Ya ilegña: Jaye jao Señot? ya ilegña: Guajo si Jesus ni y unpetsisigue:
					</seg>
					<seg id="b.ACT.9.6" type="verse">
						Lao cajulo ya janao falag y siuda, ya ayonae unmasangane jafa unfatinas.
					</seg>
					<seg id="b.ACT.9.7" type="verse">
						Ya y taotao sija ni y mangachochongña manojgue ya taya cuentosñija; jajujungogja y inagang, lao taya taotao liniiñija.
					</seg>
					<seg id="b.ACT.9.8" type="verse">
						Ya si Saulo cajulo guinin y jilo oda; ya anae mababa y atadogña taya jalie, lao mamantiene canaeña, ya macone guato Damasco.
					</seg>
					<seg id="b.ACT.9.9" type="verse">
						Ya sumaga güije tres na jaane, ni manatan, yan ni chumocho, yan ni gumimen.
					</seg>
					<seg id="b.ACT.9.10" type="verse">
						N	9	10		65410	¶ Ya estaba güije un disipulo guiya Damasco, na y naanña si Ananias; sa güiya sinangane ni y Señot gui vision, ilegña: Ananias; ya güiya ilegña: Estagüiyajayo Señot.
					</seg>
					<seg id="b.ACT.9.11" type="verse">
						Ya y Señot ilegña nu güiya: Cajulo ya janao falag y caye ni y mafanaan tunas, ya unaligao y guima Judas, uno na y naanña Saulo, taotao Tarso, sa estagüe na mananaetae,
					</seg>
					<seg id="b.ACT.9.12" type="verse">
						Ya guinin jalie gui vision un taotao na y naanña si Ananias, na mato ya japolo y canaeña guiya güiya para uninafanlie.
					</seg>
					<seg id="b.ACT.9.13" type="verse">
						Ya si Ananias, manope ilegña: Señot, megae jujungog ni este na taotao, na megae na taelaye finatinasña gui mañantosmo guiya Jerusalem.
					</seg>
					<seg id="b.ACT.9.14" type="verse">
						Ya güine na gaeninasiña guinin y magas mamale, para ugode todo ayo sija y umaagang y naanmo.
					</seg>
					<seg id="b.ACT.9.15" type="verse">
						Lao y Señot ilegña nu güiya: Janao unjanao; sa güiya y inayeg na nayan guiya guajo, para uchule y naanjo gui menan y Gentiles, yan y ray sija, yan y famaguon Israel:
					</seg>
					<seg id="b.ACT.9.16" type="verse">
						Sa guajo fumanue güe cuanto mandangculon güinaja, na janesesita umasapet pot y naanjo.
					</seg>
					<seg id="b.ACT.9.17" type="verse">
						Ya si Ananias jumanao, ya jumalom gui guima; ya japolo y canaeña guiya güiya, ilegña: Chelujo Saulo, y Señot as Jesus ni y mato guiya jago gui chalan anae mamamaela jao, jatagoyo para usiña unlie, yan unbula ni y Espiritu Santo.
					</seg>
					<seg id="b.ACT.9.18" type="verse">
						Ya enseguidas manbasnag guinin y mataña taegüije y guenaf sija: ya manlie, ya cajulo ya matagpange.
					</seg>
					<seg id="b.ACT.9.19" type="verse">
						Ya anae chumocho ninametgot. Ya si Saulo güije sija na jaane dumisipulo guiya Damasco.
					</seg>
					<seg id="b.ACT.9.20" type="verse">
						N	9	20		65510	¶ Ya enseguidas japredica gui sinagoga na si Jesus güiya y Lajin Yuus.
					</seg>
					<seg id="b.ACT.9.21" type="verse">
						Lao todo y jumungog güe, ninafanmanman ya ilegñija: Ada ti este ayo y yumulang ayo sija y umagang este na naan guiya Jerusalem? ya guinin mato güine pot enao na jinaso, para ucone ya ugode guato gui magas mamale.
					</seg>
					<seg id="b.ACT.9.22" type="verse">
						Lao si Saulo lumalametgotja, yan janafangadon y Judio sija ni y mañasaga Damasco, sa jafanue na este si Cristo.
					</seg>
					<seg id="b.ACT.9.23" type="verse">
						N	9	23		65540	¶ Ya anae manmalofan megae na jaane, mandaña y Judio sija para umapuno güe.
					</seg>
					<seg id="b.ACT.9.24" type="verse">
						Lao y ninanggañiñija, matungo gui as Saulo. Ya sija japupulanja y trangcasija, jaane yan puenge para umaquepuno güi.
					</seg>
					<seg id="b.ACT.9.25" type="verse">
						Ayonae macone puenge ni y disipulo, ya masajguane gui un canastra, ya manatunog gui quelat.
					</seg>
					<seg id="b.ACT.9.26" type="verse">
						N	9	26		65570	¶ Ya anae mato güe Jerusalem, malago na udañae y disipulo sija; lao sija manmaañao nu güiya, ya ti majonggue na disipulo güe.
					</seg>
					<seg id="b.ACT.9.27" type="verse">
						Lao quinene as Barnabé guato gui disipulo sija, ya jasangane sija jaftaemano y liniiña ni y Señot gui chalan ya jacuentuse nu güiya, ya jaftaemano manpredica matatnga 
						<i>
							si Saulo
						</i>
						 güiya Damasco ni y naan Jesus.
					</seg>
					<seg id="b.ACT.9.28" type="verse">
						Ya mañisijaja manjuyong yan manjalom guiya Jerusalem.
					</seg>
					<seg id="b.ACT.9.29" type="verse">
						Ya japredica matatnga ni y naan Señot Jesus: ya jasangan managuaguat yan y Helenista sija; lao maquequepunoja güe nu sija.
					</seg>
					<seg id="b.ACT.9.30" type="verse">
						Ya anae matungo ni y mañelo, macone güe para Sesarea, ya matago para Tarso.
					</seg>
					<seg id="b.ACT.9.31" type="verse">
						N	9	31		65620	¶ Ya mangaepas todo y iglesia sija guiya Judea, yan Galilea, yan Samaria, ya manmamanagüe, ya manmamomocat gui minaañao as Señot, yan y minagof y Espiritu Santo, lumamegae.
					</seg>
					<seg id="b.ACT.9.32" type="verse">
						N	9	32		65630	¶ Ya susede anae malofan si Pedro gui todo y lugat, na matogüe locue gui mañantos ni y mañasaga Lydda.
					</seg>
					<seg id="b.ACT.9.33" type="verse">
						Ya mañoda güije un taotao na y naanña si Eneas, na esta ocho años gui cama, sa malango paralitico.
					</seg>
					<seg id="b.ACT.9.34" type="verse">
						Ya ilegña si Pedro nu güiya: Eneas, si Jesucristo unninajomlo: cajulo ya unfamauleg y camamo. Ya enseguidas cajulo.
					</seg>
					<seg id="b.ACT.9.35" type="verse">
						Ya todo y mañasaga guiya Lyyda yan. Saron, malie güe; ya jabira sija para y Señot.
					</seg>
					<seg id="b.ACT.9.36" type="verse">
						N	9	36		65670	¶ Ya guaja un disipulo guiya Joppe, na y naanña Tabita: na comequeilegña Dorcas; este na palaoan bula manmauleg na chocho, yan limosna sija ni y finatinasña.
					</seg>
					<seg id="b.ACT.9.37" type="verse">
						Ya ayo sija na jaane, mumalango, ya matae; ya anae munjayan mafagase, mapolo gui aposento gui san jilo.
					</seg>
					<seg id="b.ACT.9.38" type="verse">
						Ya como jijot Lydda guiya Joppe, ya majungog ni y disipulo sija na gaegue güije si Pedro, matago dos taotao para iya güiya, para umagagao: munga atrasao na ufato guiya jame.
					</seg>
					<seg id="b.ACT.9.39" type="verse">
						Ayonae cajulo si Pedro, ya jumanao mañisija. Ya anae matogüe, macone guato gui aposento gui san jilo; ya todo y manbiuda manotojgue gui oriyaña ya manatanges ya mafanue ni y magago sija ni y finatinas Dorcas anae manisija.
					</seg>
					<seg id="b.ACT.9.40" type="verse">
						Lao ninafañuja as Pedro, ya dumimo ya manaetae; ya jabira güe guato gui tataotao, ya ilegña: Tabita, cajulo. Ya jababa y atadogña: ya anae jalie si Pedro matachong julo.
					</seg>
					<seg id="b.ACT.9.41" type="verse">
						Ya janae si Pedro ni y canaeña, ya jinatsa güe julo; ya si Pedro jaagang todo y mañantos yan y manbiuda, ya japresenta na lâlâ.
					</seg>
					<seg id="b.ACT.9.42" type="verse">
						Ya matungo todo guiya Joppe; ya megae manmanjonggue ni y Señot.
					</seg>
					<seg id="b.ACT.9.43" type="verse">
						Ya susede na sumaga si Pedro guiya Joppe megae na jaane gui guima un taotao na y naanña si Simon titumo.
					</seg>
				</div>
				<div id="b.ACT.10" type="chapter">
					<seg id="b.ACT.10.1" type="verse">
						YA estaba güije un taotao guiya Sesarea na y naanña si Cornelio, ya senturion y inetnon sendalo na mafanaan, inetnon Italiano.
					</seg>
					<seg id="b.ACT.10.2" type="verse">
						Deboto na taotao, yan maañao as Yuus contodo y guimaña, ni y janae limosna gui taotao, yan jatatayuyutja siempre si Yuus.
					</seg>
					<seg id="b.ACT.10.3" type="verse">
						Jalie gui vision claroja y angjet Yuus na mamamaela guiya güiya gui mina nuebe na ora gui jaane, ya ilelegña nu güiya: Cornelio.
					</seg>
					<seg id="b.ACT.10.4" type="verse">
						Ya anae jaatan, ninamaañao, ya ilegña: Jafa Señot? Ya ilegña nu güiya: Y tinayuyutmo yan y limosnamo, manmato julo para umajaso gui menan Yuus.
					</seg>
					<seg id="b.ACT.10.5" type="verse">
						Ya pago, fanago lalaje para Joppe, ya umacone mague si Simon ni y apeyiduña Pedro:
					</seg>
					<seg id="b.ACT.10.6" type="verse">
						Güiya sumasaga yan un Simon titumo, na y guimaña gaegue gui oriyan tase.
					</seg>
					<seg id="b.ACT.10.7" type="verse">
						Ya anae mapos y augjet ni y cumuentutuse güe jaagang dos gui tentagoña gui guimaña yan un sendalo na deboto guiya sija, ni y maayuyuda güe siempre;
					</seg>
					<seg id="b.ACT.10.8" type="verse">
						Ya anae jasangane sija todo ni este na güinaja, jatago sija para Joppe.
					</seg>
					<seg id="b.ACT.10.9" type="verse">
						N	10	9		65830	¶ Ya y inagpaña anae manjajanao gui jinanaoñija, ya manjijot gui siuda, cajulo si Pedro gui jilo guma para ufanaetae, gui mina saes na ora.
					</seg>
					<seg id="b.ACT.10.10" type="verse">
						Ya mato y niñalangña, ya malago na uchocho: ya mientras mafamaulilique naña nu sija, malingo y jinasoña.
					</seg>
					<seg id="b.ACT.10.11" type="verse">
						Ya jalie y langet na mababa, yan un nayan na tumunog para iya güiya, taegüije y dangculon sabanas na magogode y cuatro punta ya mapolo papa, gui jilo tano;
					</seg>
					<seg id="b.ACT.10.12" type="verse">
						Ya mañañajguan todo clasen gâgâ ni y cuatro patasñija, yan y gâgâ ni y mangucunanaf gui jilo y tano, yan y pajaro sija gui aire.
					</seg>
					<seg id="b.ACT.10.13" type="verse">
						Ya mato un inagang guiya güiya, ilegña: Cajulo Pedro: puno ya uncano.
					</seg>
					<seg id="b.ACT.10.14" type="verse">
						Lao si Pedro ilegña: Aje Señot; sa guajo ti guinen juchocho ni jafa na güinaja ni y comun pat áplacha.
					</seg>
					<seg id="b.ACT.10.15" type="verse">
						Ya y inagang mato guiya güiya talo gui mina dos biaje, 
						<i>
							ilegña:
						</i>
						 Jafa y janagasgas si Yuus, chamo fumatitinas comun.
					</seg>
					<seg id="b.ACT.10.16" type="verse">
						Ya este mafatinas pot tres biaje; ya enseguidas y nayan machule julo talo gui langet.
					</seg>
					<seg id="b.ACT.10.17" type="verse">
						N	10	17		65910	¶ Ya mientras bumuebuente gui sumenjalom si Pedro ni y jafa liniiña na vision, estagüiya sija y taotao ni y manmatago guinin as Cornelio, na manmamamaesen ni y guima Simon ya manotojgue gui trangca.
					</seg>
					<seg id="b.ACT.10.18" type="verse">
						Ya managang, ya manmamaesen cao sumasaga güije si Simon ni y apiyiduña Pedro.
					</seg>
					<seg id="b.ACT.10.19" type="verse">
						Ya mientras jajajaso si Pedro y vision, y Espiritu ilegña nu güiya: Estagüe tres taotao na maaliligao jao.
					</seg>
					<seg id="b.ACT.10.20" type="verse">
						Cajulo ya tunog papa, chamo bumuebuente na unjanao yan sija, sa guajo tumago sija.
					</seg>
					<seg id="b.ACT.10.21" type="verse">
						Ya si Pedro tumunog papa para ayo taotao sija ya ilegña: Estagüiyayo ni y inaliligao; jafa guaja na inaliligaoyo?
					</seg>
					<seg id="b.ACT.10.22" type="verse">
						Ya sija ilegñija: Si Cornelio ni y senturion, un taotao na tunas yan maañao as Yuus, yan guaja mauleg na testimonio gui entalo todo y nasion y Judio sija, sa ninatungo as Yuus pot y Santos na angjet ni y tinago jao na unjalom gui guimaña, ya ufanjungog finijo guiya jago.
					</seg>
					<seg id="b.ACT.10.23" type="verse">
						N	10	23		65970	¶ Ya jaagang sija na ufanjalom, ya ufañaga. Ya y inagpaña jumanao si Pedro yan sija, yan palo gui mañelo ni y manguinin Joppe maosgaejon güe,
					</seg>
					<seg id="b.ACT.10.24" type="verse">
						Ya y inagpaña talo na jaane, manjalom Sesarea. Ya manninanangga as Cornelio, ya jaagange y manparientesña yan y amiguña sija ni y guesmanatungo.
					</seg>
					<seg id="b.ACT.10.25" type="verse">
						Ya susede anae jumalom si Pedro, na tinagam as Cornelio, ya dumimo papa ya inadora güe.
					</seg>
					<seg id="b.ACT.10.26" type="verse">
						Lao jinatsa as Pedro, ya ilegña: Tojgue julo, sa guajo taotaojayo locue.
					</seg>
					<seg id="b.ACT.10.27" type="verse">
						Ya anae cumuecuentos y dos, jumalom, ya jasoda megae ni y manmato ya mandaña;
					</seg>
					<seg id="b.ACT.10.28" type="verse">
						Ya 
						<i>
							si Pedro
						</i>
						 ilegña nu sija: Intingoja na ti combiene y Judios na taotao na udaña patseno ufato gui otro na nasion; lao jasanganeyo si Yuus na chajo umaalog ni jaye na taotao na áplacha, pat comun:
					</seg>
					<seg id="b.ACT.10.29" type="verse">
						Enaomina matoyo guiya jamyo, sin jafa na sinangan, enseguidas qui matagoyo. Ya jufaesen jamyo jafa malagonmiyo na innamaagangeyo?
					</seg>
					<seg id="b.ACT.10.30" type="verse">
						Ya si Cornelio ilegña: Cuatro na jaane asta este na ora, estabayo juadadaje y mina nuebe na oran tinayuyut gui jalom gumajo, ya estaba un taotao na tumotojgue gui menajo na malag magaguña.
					</seg>
					<seg id="b.ACT.10.31" type="verse">
						Ya ilelegña: Cornelio, y tinayuyutmo majungog, yan y limosnamo manmajaso gui menan Yuus.
					</seg>
					<seg id="b.ACT.10.32" type="verse">
						Fanago para Joppe, ya umaagange si Simon, ni y apiyiduña Pedro: na sumasaga gui guima un Simon titumo, gui oriyan tase;
					</seg>
					<seg id="b.ACT.10.33" type="verse">
						Enaomina enseguidas junamaagange jao; ya mauleg finatinasmo sa mato jao. Pago estagüejit todos gui menan Yuus, para injingog todo y tinago jao as Señot.
					</seg>
					<seg id="b.ACT.10.34" type="verse">
						N	10	34		66080	¶ Ayonae si Pedro, jababa y pachotña, ya ilegña: Jutungo magajet na si Yuus taya janasasajnge taotao.
					</seg>
					<seg id="b.ACT.10.35" type="verse">
						Lao gui todo na nasion masqueseaja jaye ni y maaañao nu güiya, yan jafatitinas y tininas, ayo jaguaeya.
					</seg>
					<seg id="b.ACT.10.36" type="verse">
						Y sinangan ni y janamanajanao si Yuus para y famaguon Israel, mapredica y pas pot si Jesucristo: (güiya y Señot para todo)--
					</seg>
					<seg id="b.ACT.10.37" type="verse">
						Ayo na sinangan, jamyo intingoja y masanganñaejon todo guiya Judea, ya matutujon guiya Galilea, despues di y tinagpange ni y japredica si Juan:
					</seg>
					<seg id="b.ACT.10.38" type="verse">
						Güiya si Jesus Nasareno; jaftaemano si Yuus japalae ni y Espiritu Santo yan y ninasiña: ya jumajanao ya jafatitinas y mauleg, yan janafanjomlo todo ayo sija y manchinichiguet ni y anite; sa sumisija yan Yuus.
					</seg>
					<seg id="b.ACT.10.39" type="verse">
						Ya jame mantestigo todo y güinaja ni y finatinasña gui tano Judios, yan iya Jerusalem; ayo y japuno sija, ya jacana gui trongcon jayo:
					</seg>
					<seg id="b.ACT.10.40" type="verse">
						Güiya ninacajulo as Yuus gui mina tres na jaane, ya japolo ya ufinanue güe senclaroja,
					</seg>
					<seg id="b.ACT.10.41" type="verse">
						Ti para todo y taotao, lao para y testigo sija ni y manmaayeg antes as Yuus; junggan, para jita, ni y guinin manjita mañocho yan manguimen despues di cajulo guinin y manmatae.
					</seg>
					<seg id="b.ACT.10.42" type="verse">
						Ya jatagojit na tapredica gui taotao sija, yan tanamatungo na güiya tinancho as Yuus para ujuyong Jues y manlalâlâ yan y manmatae.
					</seg>
					<seg id="b.ACT.10.43" type="verse">
						Pot güiya na manmannae todo y profeta testimonio, na pot y naanña, jayeja y jumongue güe uresibe inasiin y isao.
					</seg>
					<seg id="b.ACT.10.44" type="verse">
						N	10	44		66180	¶ Ya mientras jasanganja trabia si Pedro este sija na sinangan, y Espiritu Santo podong gui jilo ayo sija todo y jumujungog y sinangan.
					</seg>
					<seg id="b.ACT.10.45" type="verse">
						Ya ayo sija y manmasirconsida ni y manmanjonggue, ninafanmanman, ya megae manmato as Pedro, sa asta y Gentiles locue manmachudae ni y ninaen y Espiritu Santo.
					</seg>
					<seg id="b.ACT.10.46" type="verse">
						Sa jajungog na manguecuentos ni y jilañija, ya manadangculo si Yuus. Ayonae manope si Pedro, ilegña:
					</seg>
					<seg id="b.ACT.10.47" type="verse">
						Jaye siña na taotao chumoma y janom para ti ufanmatagpange este sija y rumesibe y Espiritu Santo taegüine iya jita?
					</seg>
					<seg id="b.ACT.10.48" type="verse">
						Ya jatago sija na ujafanmatagpange ni y naan Jesucristo. Ya matayuyut güe na ufañaga unos cuantos na jaane.
					</seg>
				</div>
				<div id="b.ACT.11" type="chapter">
					<seg id="b.ACT.11.1" type="verse">
						YA y apostoles yan y mañelo ni y manestaba Judea, jajungog na y Gentiles jaresibe locue y sinangan Yuus.
					</seg>
					<seg id="b.ACT.11.2" type="verse">
						Ya anae mato si Pedro Jerusalem, managuaguat yan ayo sija y manmansirconsisida,
					</seg>
					<seg id="b.ACT.11.3" type="verse">
						Ilegñija: Jago jumajalom jao gui ti manmasirconsida, yan manjajamyo mañocho.
					</seg>
					<seg id="b.ACT.11.4" type="verse">
						Lao si Pedro jasigue sumangane sija claro y sinesede, ilegña:
					</seg>
					<seg id="b.ACT.11.5" type="verse">
						Estabayo gui siuda guiya Joppe na mananaetae; ya anae lalangoyo, julie y vision, un nayan tumunog, taegüije y dangculo na sabanas, ni mapolo pot cuatro punta ni y tumunog guinin y langet; ya mato guiya guajo:
					</seg>
					<seg id="b.ACT.11.6" type="verse">
						Ya anae juatan ayo, ya jujaso, julie y cuatro patasña na gâgâ gui tano, yan manmachaleg sija na gâgâ, yan y mangucunanaf na gâgâ, yan y pajaro sija gui aire.
					</seg>
					<seg id="b.ACT.11.7" type="verse">
						Ya jujungog locue y inagang na ilegña nu guajo: Cajulo Pedro; puno ya uncano.
					</seg>
					<seg id="b.ACT.11.8" type="verse">
						Lao ilegco: Aje, Señot: sa taya comun, pat áplacha guinin jumalom gui jalom pachotjo.
					</seg>
					<seg id="b.ACT.11.9" type="verse">
						Lao jaopeyo talo y inagang guinin y langet, ilegña: Jafa y janagasgas si Yuus, chamo fumatitinas comun.
					</seg>
					<seg id="b.ACT.11.10" type="verse">
						Ya este mafatinas tres biaje: ya todo manmachule talo guato gui langet.
					</seg>
					<seg id="b.ACT.11.11" type="verse">
						Ya estagüe enseguidas manotojgue güije gui menan guma anae sumasagayo, tres na taotao, manmatago guinin Sesarea para iya guajo.
					</seg>
					<seg id="b.ACT.11.12" type="verse">
						Ya jatagoyo na judalalag sija ya chajo fumatitinas dinesparejo. Ya manjame yan este sija y saes na mañelo, ya manjalomjam gui guima y taotao:
					</seg>
					<seg id="b.ACT.11.13" type="verse">
						Ya jasanganejam ni y liniiña ni y angjet ni y tumotojgue gui jalom gumaña, ya jaftaemano ilegña nu güiya: Fanago taotao para Joppe, ya uncone si Simon ni y apiyiduña Pedro;
					</seg>
					<seg id="b.ACT.11.14" type="verse">
						Ya unsinangane sinangan sija anae unsatbo; jago, yan todo y guimamo.
					</seg>
					<seg id="b.ACT.11.15" type="verse">
						Ya anae sigue di cumuentosyo, podong y Espiritu Santo gui jiloñija, taegüijeja gui jilota gui tutujonña.
					</seg>
					<seg id="b.ACT.11.16" type="verse">
						Ayonae jujaso y sinangan y Señot, ni y ilegña: Si Juan, magajet na managpapange ni y janom; lao jamyo infanmatagpange ni y Espiritu Santo.
					</seg>
					<seg id="b.ACT.11.17" type="verse">
						Sa yaguin manninae sija locue as Yuus y ninae, taegüije y janaejit anae jumongguejit y Señot Jesucristo, ya jayeyo na siña jucontra si Yuus?
					</seg>
					<seg id="b.ACT.11.18" type="verse">
						Ya anae jajungog sija estesija, manmamatquilo, ya manamalag si Yuus, ilegñija: Magajet na janae locue si Yuus y Gentiles sinetsot para linâlâ.
					</seg>
					<seg id="b.ACT.11.19" type="verse">
						N	11	19		66410	¶ Ya ayo sija y manmachalapon pot y mapetsiguen ni y Esteban, manjanao asta Finesia, yan Chipre, yan Antioquia, ya taya nae japredica y sinangan na ayoja sija y Judios.
					</seg>
					<seg id="b.ACT.11.20" type="verse">
						Ya palo guiya sija taotao Chipre, yan Sirene, ya anae manmato Antioquia, manguentos yan y Griegosija, ya japredica y Señot Jesus.
					</seg>
					<seg id="b.ACT.11.21" type="verse">
						Ya mañisijaja yan y canae y Señot; ya megae manmanjonggue ya jabira sija para y Señot.
					</seg>
					<seg id="b.ACT.11.22" type="verse">
						Ya mato este sija na notisia gui iglesia ni y estaba Jerusalem: ya matago si Barnabé, na ujanao asta Antioquia;
					</seg>
					<seg id="b.ACT.11.23" type="verse">
						Ya anae mato, ya jalie y grasian Yuus, magof güe; ya jasangane sija todo, na nu sinasuyen y corasonñija, unafanmeton sija gui Señot:
					</seg>
					<seg id="b.ACT.11.24" type="verse">
						Sa güiya mauleg na taotao, ya bula ni y Espiritu Santo, yan jinenggue: ya megae na taotao manmafato gui Señot.
					</seg>
					<seg id="b.ACT.11.25" type="verse">
						Ayonae mapos güe para Tarso, para ualigao si Saulo:
					</seg>
					<seg id="b.ACT.11.26" type="verse">
						Ya anae jasoda, jacone guato Antioquia. Ya un año di mandadañaja güije yan iglesia, ya manmamananagüe megae na taotao; ya y disipulo sija manmafanaan finena mangilisyano guiya Antioquia.
					</seg>
					<seg id="b.ACT.11.27" type="verse">
						N	11	27		66490	¶ Ya este sija na jaane, manmato profeta sija guinin Jerusalem para Antioquia,
					</seg>
					<seg id="b.ACT.11.28" type="verse">
						Ya tumojgue julo uno guiya sija, na y naanña Agabo, ya janamatungo pot y Espiritu na uguaja un dangculon niñalang gui todo y tano: ya umasusede gui tiempon Claudio
						<i>
							 Sesat.
						</i>
					</seg>
					<seg id="b.ACT.11.29" type="verse">
						Ayonae y disipulo sija, cada uno jaftaemano y güinajaña, jadetetmina para umanamamaela inayuda para y mañelo ni y mañasaga Judea:
					</seg>
					<seg id="b.ACT.11.30" type="verse">
						Ya sija locue jafatinas, janamaela para y manamco pot y canae Barnabé yan Saulo.
					</seg>
				</div>
				<div id="b.ACT.12" type="chapter">
					<seg id="b.ACT.12.1" type="verse">
						YA ayoja na tiempo, y ray Herodes jaestira y canaeña para unafanlamen palo gui taotao iglesia.
					</seg>
					<seg id="b.ACT.12.2" type="verse">
						Ya japuno si Santiago chelun Juan ni y espada.
					</seg>
					<seg id="b.ACT.12.3" type="verse">
						Ya anae jalie na ninafanmagof y Judios, jasigue para ucone si Pedro locue. Ya ayo y jaanen y pan sin lebadura?
					</seg>
					<seg id="b.ACT.12.4" type="verse">
						Ya anae macone güe, japolo gui calaboso, ya jaentrega y diesisaes na sendalo para upinilan; majasusuye na despues di y pascua umaconie y taotao sija.
					</seg>
					<seg id="b.ACT.12.5" type="verse">
						Enao mina si Pedro mapongle gui calaboso: lao y iglesia ti pumapara manmanayuyut as Yuus pot güiya.
					</seg>
					<seg id="b.ACT.12.6" type="verse">
						Ya anae si Herodes canaja quinene gue, güijeja na puenge anae estaba si Pedro na mamaego gui entalo y dos sendalo, ya magogode ni dos na cadena: ya y manmamumulan gui menan y petta, mapupulan y calaboso:
					</seg>
					<seg id="b.ACT.12.7" type="verse">
						Ya estagüe, un angjet y Señot tumotojgue gui oriyaña, ya y candet manina gui jalom y cuatton calaboso: ya japanag si Pedro gui calaguagña ya yinajo, ilegña: Cajulo laguse, ya y cadenaña manbasnag guinin y canaeña.
					</seg>
					<seg id="b.ACT.12.8" type="verse">
						Ya y angjet ilegña nu güiya: Dudog jao ya gode y dogamo: ya taegüenao finatinasña. Ya y angjet ilegña nu güiya: Polo y magagumo guiya jago, ya dalalagyo.
					</seg>
					<seg id="b.ACT.12.9" type="verse">
						Ya jumanao juyong ya jadalalag, ya ti jatungo ayo cao magajet y finatinas y angjet; lao jinasoña na manlie güe vision.
					</seg>
					<seg id="b.ACT.12.10" type="verse">
						Ya anae manmalofan gui finenana yan y mina dos na guatdia, manmato gui trangcan lulug ni y dumalalalaque y siuda; ni y mababa para sija sin jafa; ya manjanao juyong ya manmalofan gui inanaco un chalan; ya enseguidas jumanao y angjet guiya güiya.
					</seg>
					<seg id="b.ACT.12.11" type="verse">
						Ya anae esta manungo talo si Pedro, ilegña: Pago nae jutungo na magajet na y Señot jatago y angjetna, na unalibreyo gui canae Herodes, yan todo y ninanggan y taotao y Judios.
					</seg>
					<seg id="b.ACT.12.12" type="verse">
						Ya anae jajaso este na güinaja, mato gui guima Maria nanan Juan, ni y apiyiduña Marcos; anae megae mandadaña ya manmananayuyut.
					</seg>
					<seg id="b.ACT.12.13" type="verse">
						Ya anae manyajo si Pedro gui pettan y trangca, un patgon na palaoan mato para umaope, na y naanña si Rode.
					</seg>
					<seg id="b.ACT.12.14" type="verse">
						Ya anae jatungo na y inagang Pedro, ti jababa y trangca pot y minagofña, lao malago jalom ya mansinangane na tumotojgue si Pedro gui menan y trangca.
					</seg>
					<seg id="b.ACT.12.15" type="verse">
						Ya ilegñija nu guiya: Esta jao caduca. Lao güiya ilelegñaja: Junggan, magajet taegüenao. Ayonae sija ilegñija: Ayo y angjetña.
					</seg>
					<seg id="b.ACT.12.16" type="verse">
						Lao si Pedro, sisigueja di manyajo: ya anae jababa malie güe, ya ninafansenlujan.
					</seg>
					<seg id="b.ACT.12.17" type="verse">
						Lao mansineñas as Pedro ni y canaeña na ufamacaca, ya mansinangane jaftaemano y Señot anae quinene güe juyong gui calaboso. Ya ilegña: Janao ya unsangane si Santiago ni este sija na güinaja, yan y mañelo. Ya mapos ya malag y otro lugat.
					</seg>
					<seg id="b.ACT.12.18" type="verse">
						Ya enseguidas qui manana, ti didide na atboroto gui sendalo sija, manggue si Pedro.
					</seg>
					<seg id="b.ACT.12.19" type="verse">
						Ya anae jaaligao si Herodes si Pedro ya ti jasoda, janafanmaegsamina y manmanmamumulan ya manago na ufanmapuno. Ya jumanao papa guinin Judea para Sesarea, ya sumaga güije.
					</seg>
					<seg id="b.ACT.12.20" type="verse">
						N	12	20		66720	¶ Ya
						<i>
							 si Herodes
						</i>
						 gosdangculo binibuña ni y taotao Tiro yan Sidon: lao si ja mandaña un jinasoja para iya güiya, ya manatungo yan Blasto ni y camareron y ray, sa amigonñija, ya manmangagao pas; sa y tanoñija manminantietiene ni y tano y ray.
					</seg>
					<seg id="b.ACT.12.21" type="verse">
						Ya un tinancho na jaane, minagago si Herodes ni y magagon ray, ya matachong gui tronuña, ya jacuentuse sija un sinangan.
					</seg>
					<seg id="b.ACT.12.22" type="verse">
						Ya managang y taotao sija, ilegñija: Inagang un yuus, ti inagang taotao.
					</seg>
					<seg id="b.ACT.12.23" type="verse">
						Ya enseguidas pinada ni y angjet y Señot, sa ti janae si Yuus minalag: ya quinano ni ilo ya matae.
					</seg>
					<seg id="b.ACT.12.24" type="verse">
						Lao y sinangan Yuus lumadangculo yan mumemegae.
					</seg>
					<seg id="b.ACT.12.25" type="verse">
						Ya si Barnabé yan Saulo, tumalo guato guinin Jerusalem, anae munjayan y ministroñija, yan jacocone mañisija si Juan y apiyiduña Marcos.
					</seg>
				</div>
				<div id="b.ACT.13" type="chapter">
					<seg id="b.ACT.13.1" type="verse">
						YA estaba güije gui ilesia guiya Antioquia, profeta sija yan maestro, sija: Barnabé, yan si Simeon ni y mafanaan Niger, yan si Lucio, taotao Sirene, yan si Manaen, ni y chamapogsae yan Herodes tetrarca, yan si Saulo.
					</seg>
					<seg id="b.ACT.13.2" type="verse">
						Ya mientras sija sumesetbe y Señot, yan manayuyunat, y Espiritu Santo ilegña: Abatta guiya guajo Barnabé yan Saulo para y checho anae guinin juagange sija.
					</seg>
					<seg id="b.ACT.13.3" type="verse">
						Ayonae anae esta manayunat yan manmanayuyut yan japolo y canaeñija gui jilo ayo sija, jatago sija na ufanjanao.
					</seg>
					<seg id="b.ACT.13.4" type="verse">
						N	13	4		66810	¶ Ya manmatago sija pot y Espiritu Santo, ya manunog para Seleusia; ya desde ayo mumamaya para Chipre.
					</seg>
					<seg id="b.ACT.13.5" type="verse">
						Ya anae mangaegue gui Salamina, japredica y sinangan Yuus gui sinagogan y Judiosija: ya mañisijaja locue yan si Juan ni y sumesetbe sija.
					</seg>
					<seg id="b.ACT.13.6" type="verse">
						Ya anae jajanagüe todo inanaco y isla asta Pafo, jasoda un taotao na cacana, fatso na profeta, Judio, na y naanña si Bar-Jesus:
					</seg>
					<seg id="b.ACT.13.7" type="verse">
						Ni y estaba yan y magalajen y tano, si Sergio Paulo, gaetiningo na taotao; ya jaaagang si Barnabé yan Saulo, sa malago na ujungog y sinangan Yuus.
					</seg>
					<seg id="b.ACT.13.8" type="verse">
						Lao manquinentra as Elymas, taotao na cacana (taegüine nae comequilegña y naanña), jaaliligao na unamabira guinin jinenggue y magalaje.
					</seg>
					<seg id="b.ACT.13.9" type="verse">
						Ayonae si Saulo ni y naanña locue Pablo, bula ni y Espiritu Santo, inaatanja güe,
					</seg>
					<seg id="b.ACT.13.10" type="verse">
						Ya ilegña: O bula jao todo dinague, yan tinaelaye, jago lajin anite, jago enemigun todo y tininas, ada ti pumapara jao unnataelaye y tinas na chalan y Señot?
					</seg>
					<seg id="b.ACT.13.11" type="verse">
						Ya pago estagüiya y canae y Señot gui jilomo, ya unbachet ya ti unlie y atdao pot un tiempo. Ya enseguidas podong gui jiloña y nublado ya jomjom, ya jumanao manaligao jaye uminantiene y canaeña para uinesgaejongüe.
					</seg>
					<seg id="b.ACT.13.12" type="verse">
						Ya anae jalie y magalaje jafa y mafatinas, jajonggue ya ninasenmanman ni y finanagüen y Señot.
					</seg>
					<seg id="b.ACT.13.13" type="verse">
						N	13	13		66900	¶ Ya anae si Pablo yan y mangachongña jadingo Pafo, ya mumamaya ya manmato Petga guiya Pamfilia, ya si Juan jumanao guiya sija ya tumalo guato Jerusalem.
					</seg>
					<seg id="b.ACT.13.14" type="verse">
						Lao sija manmalofan inanaco guinin Petga, manmato Antioquia guiya Pisidia; ya manjalom gui sinagoga gui sabado na jaane ya manmatachong.
					</seg>
					<seg id="b.ACT.13.15" type="verse">
						Ya anae munjayan jataetae y lay yan y profeta sija, y magas y sinagoga ninafamnaagange sija ilegñija: Jamyo mañelo, yaguin guaja jafa na finijo para insangane y taotao sija, sangan.
					</seg>
					<seg id="b.ACT.13.16" type="verse">
						Ayonae si Pablo tumojgue julo ya mañeñas ni y canaeña, ilegña: Taotao Israel, yan jamyo ni y manmaañao as Yuus, ecungog.
					</seg>
					<seg id="b.ACT.13.17" type="verse">
						Y Yuus este na taotao iya Israel, jaayeg y mañaenata, yan jajatsa y taotao sija anae mañasaga taegüije y taotao juyong guiya Egipto, ya ni y taquilo na canaeña jacone sija juyong güije.
					</seg>
					<seg id="b.ACT.13.18" type="verse">
						Ya y cuarenta años ni tiempo, jasungon ni y costumbreñija gui jalomtano.
					</seg>
					<seg id="b.ACT.13.19" type="verse">
						Ya guinin mujayan jayulang siete na nasion gui tano Cananea, ya japatte y tanoñija guiya sija para y erensiañija nae mañasaga, como cuatro siento y sincuenta años;
					</seg>
					<seg id="b.ACT.13.20" type="verse">
						Ya despues di ayo sija, manninae sija jues sija asta qui mato y profeta Samuel.
					</seg>
					<seg id="b.ACT.13.21" type="verse">
						Ya despues manmalago ray: ya manninae as Yuus as Saulo lajin Sis, un taotao gui tribon Benjamin para cuarenta años.
					</seg>
					<seg id="b.ACT.13.22" type="verse">
						Yaanae jarechasa si Saulo, janacajulo guiya sija si David para rayñija. Sa si Yuus numae güe locue testimonio, ilegña: Guajo jusoda si David lajin Isai, un taotao na parejoja yan y corasonjo, ya güiya ucumple todo y malagojo.
					</seg>
					<seg id="b.ACT.13.23" type="verse">
						Ya y semiyan este na taotao nae, unacajulo si Yuus guiya Israel y Satbadot Jesus jaftaemanoja y promesa:
					</seg>
					<seg id="b.ACT.13.24" type="verse">
						Ya si Juan finena prumedica, antes di y finatoña, y tinagpangen sinetsot para todo y taotao guiya Israel.
					</seg>
					<seg id="b.ACT.13.25" type="verse">
						Ya anae jacumple si Juan y chechoña, ilegña: Jayeyo jinasonmimiyo? Ti guajo güe. Lao estagüe na mamamaela uno gui tateco, na ni y sapatos gui adengña ti dignoyo na jupula.
					</seg>
					<seg id="b.ACT.13.26" type="verse">
						Mañelo lalaje, fumaguon y rasan Abraham, yan jayeja guiya jamyo y maañao as Yuus, sa para jamyo na matago y sinangan este na satbasion.
					</seg>
					<seg id="b.ACT.13.27" type="verse">
						Pot ayo sija y mañasaga Jerusalem, yan y magasñija sa ti matungo si Yuus, ni y sinangan y profeta ni y jatataetaeja cada sabado, anae masentensia güe jacumple sija.
					</seg>
					<seg id="b.ACT.13.28" type="verse">
						Ya achogja ti jasoda sija jafa na causa guiya güiya na umapuno, lao magagao si Pilatos na umapuno.
					</seg>
					<seg id="b.ACT.13.29" type="verse">
						Ya anae macumple todo ayo y esta matugue pot güiya, machule papa guinin y jayo, ya mapolo gui jalom y naftan.
					</seg>
					<seg id="b.ACT.13.30" type="verse">
						Lao si Yuus munacajulo guinen y manmatae:
					</seg>
					<seg id="b.ACT.13.31" type="verse">
						Ya malie megae na jaane ni ayo sija y mangachochongña mangajulo guinin Galilea para Jerusalem, ni y pago testiguña sija gui taotao.
					</seg>
					<seg id="b.ACT.13.32" type="verse">
						Ya jame chumule guiya jamyo y mauleg na notisia, ni ayo na promesa y mafatinas gui mañaena,
					</seg>
					<seg id="b.ACT.13.33" type="verse">
						Jaftaemano si Yuus cumunple guiya jita, ni y famaguonñija, sa ayonae janacajulo si Jesus talo; taegüije locue y esta matugue gui mina dos gui Salmos: Jago y Lajijo ya pago na jaane nae julilis jao.
					</seg>
					<seg id="b.ACT.13.34" type="verse">
						Ya ninacajulo guinin y manmatae, ya pago ti utalo guato gui minitong guinin jasangan taegüine: Guajo junae jao ni y santos yan magajet na bendisjon David.
					</seg>
					<seg id="b.ACT.13.35" type="verse">
						Enaomina ilegña locue y otro Salmo: Na chamo pumopolo y Santosmo na ulie y minitong.
					</seg>
					<seg id="b.ACT.13.36" type="verse">
						Sa si David anae munjayan jasetbe y generasionña pot y pinagat Yuus, maego ya mapolo manafandaña yan y mañaenaña, ya jalie y minitong.
					</seg>
					<seg id="b.ACT.13.37" type="verse">
						Lao ayo y ninacajulo as Yuus talo ti jalie minitong.
					</seg>
					<seg id="b.ACT.13.38" type="verse">
						Ya umatungo guiya jamyo mañelo lalaje, na pot este na taotao na mapredidica guiya jamyo y inasiin y isao:
					</seg>
					<seg id="b.ACT.13.39" type="verse">
						Ya pot güiya na todo ayo y jumonggue manunas ni todo y güinaja, sa ti siña jamyo manunas, pot y lay Moises.
					</seg>
					<seg id="b.ACT.13.40" type="verse">
						Adaje na nosea ufato guiya jamyo, y masangan gui profeta sija;
					</seg>
					<seg id="b.ACT.13.41" type="verse">
						Estagüe, jamyo ni y manmañatlilie, yan infanmanman, yan infanmalingo. Sa machochochoyo ni y checho y jaanemniyo, ayo na chocho y ti injengue, ni jaye na taotao unaclaro guiya jamyo.
					</seg>
					<seg id="b.ACT.13.42" type="verse">
						Ya anae manjuyong gui sinagoga, jagagao na umapredica este na sinangan guiya sija gui siguiente sabado.
					</seg>
					<seg id="b.ACT.13.43" type="verse">
						Ya anae manadingo y inetnon gui sinagoga, megae na Judios yan y deboto na proselito sija dumalalag si Pablo yan Barnabé; ni y sumangangane siga yan jaeepogna ufañaga gui grasian Yuus.
					</seg>
					<seg id="b.ACT.13.44" type="verse">
						N	13	44		67210	¶ Ya y siguiente sabado canaja todo y taotao y siuda mandaña para ujajungog y sinangan Yuus.
					</seg>
					<seg id="b.ACT.13.45" type="verse">
						Lao anae jalie y Judios y linajyan taotao, manbula linatga, ya manguentos contra ayo y sinangan Pablo ya jachatfino contra si Yuus.
					</seg>
					<seg id="b.ACT.13.46" type="verse">
						Ayonae si Pablo yan Barnabé jausa y minatatngañija, ilegñija: Nesesita ayo y sinangan Yuus ni y esta manmasangane jamyo finena, lao pot innasuja guiya jamyo, injisganmaesa jamyo na ti dignojamyo y taejinecog na linâlâ, ya estagüe na tabirajit para y Gentiles.
					</seg>
					<seg id="b.ACT.13.47" type="verse">
						Sa taegüenao tinagoña si Yuus nu jita, ilegña: Jupolo jamyo para candet y Gentiles, na jamyo siña para satbasion asta y uttimon patte y tano.
					</seg>
					<seg id="b.ACT.13.48" type="verse">
						Ya anae jajungog este y Gentiles, ninafansenmagof, ya maalaba y sinangan Yuus: ya megae manmanjonggue ni ayo sija y manmatancho para y taejinecog na linâlâ.
					</seg>
					<seg id="b.ACT.13.49" type="verse">
						Ya machalapon y sinangan Yuus todo güije na tano.
					</seg>
					<seg id="b.ACT.13.50" type="verse">
						N	13	50		67270	¶ Lao y Judio sija, janafangalamten y mandebota yan y manonra na famalaoan, yan y manmagas na taotao sija gui siuda, ya janafangajulo pinetsigue contra si Pablo yan Barnabé, ya janafanmayute juyong gui tanoñija.
					</seg>
					<seg id="b.ACT.13.51" type="verse">
						Lao sija, jasacude y petbos gui adengñija contra sija, ya manjanao para Iconio.
					</seg>
					<seg id="b.ACT.13.52" type="verse">
						Ya y disipulo sija, manbula minagof yan y Espiritu Santo.
					</seg>
				</div>
				<div id="b.ACT.14" type="chapter">
					<seg id="b.ACT.14.1" type="verse">
						YA susede na manjalom gui sinagogan y Judios guiya Iconio, ya taegüenao manguentos na un dangculo na linajyan Judios yan Griegos manman jonggue.
					</seg>
					<seg id="b.ACT.14.2" type="verse">
						Lao ayo sija na Judios y ti manmanosgue, jasuug y anten y Gentil sija, para ufanmanjaso taelaye contra y mañelo.
					</seg>
					<seg id="b.ACT.14.3" type="verse">
						Lao mañagaja apmam, manguecuentos matatnga ni y Señot, ni y mannae testimonio ni y sinangan y grasiaña, yan mannae señat sija, yan mannamanman sija para ujafatinas ni y canaeñija.
					</seg>
					<seg id="b.ACT.14.4" type="verse">
						Ya y linajyan taotao gui siuda manmadibide; y un banda mañija yan y Judios, ya y otro banda mañija yan y apostoles.
					</seg>
					<seg id="b.ACT.14.5" type="verse">
						Lao anae manmamatinas insulto y Judios yan y Gentiles, yan y magasñija, para ufanmacase sija, yan ufanmafagas ni y ocho,
					</seg>
					<seg id="b.ACT.14.6" type="verse">
						Esta matungo nu sija; ya manmalago guato Listra yan Derbe, siuda iya Licaonia, yan y tano gui oriya.
					</seg>
					<seg id="b.ACT.14.7" type="verse">
						Ya güije japredica sija y ibangelio.
					</seg>
					<seg id="b.ACT.14.8" type="verse">
						N	14	8		67370	¶ Ya estaba güije guiya Listra un taotao na taeninasiña y adengña, sa cojo desde y jalom tuyan nanaña; ya taya nae mamocat:
					</seg>
					<seg id="b.ACT.14.9" type="verse">
						Ayo na taotao jajungog si Pablo na cumuentos: ya enseguidas na inatan, tiningo na guaja jinenggueña para umanajomlo,
					</seg>
					<seg id="b.ACT.14.10" type="verse">
						Jaagang dangculo na inagang ilegña: Tojgue julo tunas ni y adengmo. Ya guiya mangope julo, ya mamocat.
					</seg>
					<seg id="b.ACT.14.11" type="verse">
						Ya anae malie ni y linajyan taotao sija y finatinas Pablo, jajatsa y inagangñija ilegñija gui cuentos Licaonia: Y yuus sija ni manparejo yan taotao, manunog guiya jita.
					</seg>
					<seg id="b.ACT.14.12" type="verse">
						Ya mafanaan si Barnabé Jupiter; ya si Pablo mafanaan Mercurio, sa güiya magas na cuecuentos.
					</seg>
					<seg id="b.ACT.14.13" type="verse">
						Ayonae y pale y Jupiter ni y temploña estaba gui menan y siuda, mangone toro sija, yan mañule coronan flores guato gui pettan y trangca, ya malago na ufanmamatinas inefrese, yan y linajyan taotao sija.
					</seg>
					<seg id="b.ACT.14.14" type="verse">
						Lao anae majungog ni y apostoles, si Barnabé yan si Pablo, jatiteg y magagoñija, ya manmalago gui entalo y linajyan taotao ya manaagang,
					</seg>
					<seg id="b.ACT.14.15" type="verse">
						Ilegñija: Señot sija, jafa na infatinas este sija? Jame locue manaotaojam, manparejojajit, ya insangane jamyo na inbira jamyo güine gui este sija manaesetbe, ya infanmalag y lalâlâ na Yuus, ni y jafatinas y langet, yan y tano, yan y tase, yan todo y sinajguanña:
					</seg>
					<seg id="b.ACT.14.16" type="verse">
						Ni y manmalofan na generasion sija, japolo todo y nasion na ufanjanao gui minalagoñija.
					</seg>
					<seg id="b.ACT.14.17" type="verse">
						Masquesea güiya ti jadingo güe sin testigo, sa mauleg finatinasña, ya janaejit uchan guinin y langet, yan megae na tinegcha, janafanbula y corasonta nengcano yan minagof.
					</seg>
					<seg id="b.ACT.14.18" type="verse">
						Ya este sija na sinangan, canamapot jaafuetsas y linajyan taotao na chañija fumatitinas inefrese guiya sija.
					</seg>
					<seg id="b.ACT.14.19" type="verse">
						N	14	19		67480	¶ Ya manmato güije Judios guinin Antioquia, yan Iconio, ni y manafanmañaña y linajyan; ya anae munjayan mafagas ni y acho si Pablo, mabatsala juyong gui siuda, jinasoñija na matae.
					</seg>
					<seg id="b.ACT.14.20" type="verse">
						Ya mientras manotojgue y disipulo sija gui oriyaña, cumajulo ya jumalom gui siuda; ya y inagpaña güije, jumanao yan si Barnabé manmalag Derbe.
					</seg>
					<seg id="b.ACT.14.21" type="verse">
						Ya anae munjayan japredica y ibangelio güije na siuda, yan mamadisipulo megae; tumalo guato Listra, yan Iconio, yan Antioquia,
					</seg>
					<seg id="b.ACT.14.22" type="verse">
						Ya janafanfitme y anten y disipulo sija, ya jaaconseja na ujasigueja gui jinenggue; sa nesesita megae na pinite sija, ya ayonae siñajit manjalom gui raenon Yuus,
					</seg>
					<seg id="b.ACT.14.23" type="verse">
						Ya anae munjayan jatancho y manamco gui cada guimayuus, yan manaetae, yan umayunat, yan jatayuyute sija gui as Yuus ni manmanjonggue.
					</seg>
					<seg id="b.ACT.14.24" type="verse">
						Ya manmalofan y inanaco Pisidia, ya manmato Pamfilia.
					</seg>
					<seg id="b.ACT.14.25" type="verse">
						Ya anae munjayan mapredica y sinangan guiya Petga, manunog guiya Atalia;
					</seg>
					<seg id="b.ACT.14.26" type="verse">
						Ya desde ayo mangagama asta Antioquia, anae manmanae ni y grasian Yuus, para y checho ni y mafatinas.
					</seg>
					<seg id="b.ACT.14.27" type="verse">
						Ya anae manmato ya mandaña iglesia gui guimayuus, masangan todo sija y finatinas Yuus pot sija; yan jaftaemano jababaye y Gentiles ni y pettan y jinenggue.
					</seg>
					<seg id="b.ACT.14.28" type="verse">
						Ya mañaga güije yan y disipulo sija, apmam na tiempo.
					</seg>
				</div>
				<div id="b.ACT.15" type="chapter">
					<seg id="b.ACT.15.1" type="verse">
						YA manmato palo taotao sija guinin Judea, ya jafanagüe y mañelo ilegñija: Yaguin ti manmasirconsida jamyo taemano y costumbren Moises, ti siña jamyo mansatbo.
					</seg>
					<seg id="b.ACT.15.2" type="verse">
						Ya anae megae na inaguaguat yan finaesen as Pablo yan Barnabé yan sija, y maneio jaayeg si Pablo yan si Barnabé, yan palo guiya sija, para ujafanjanao julo Jerusalem guiya apostoles yan manamco pot este na finaesen.
					</seg>
					<seg id="b.ACT.15.3" type="verse">
						Enao mina anae manmaesgaejon ni y iglesia gui jinanaoñija, manmalofan y inanaco Finesia, yan Samaria, ya masasangan claro y manmañotsot y Gentiles; ya ninafangosmagof y mañelo todos.
					</seg>
					<seg id="b.ACT.15.4" type="verse">
						Ya anae manmato Jerusalem, manmaresibe gui iglesia yan y apostoles, yan y manamco; ya jadeclara todo y finatinas Yuus pot sija.
					</seg>
					<seg id="b.ACT.15.5" type="verse">
						Lao mangajulo güije palo sija y inetnon Fariseo ni y manmanjonggue, ya ilegnija: Nesesita ufanmasirconsida sija, yan ufanmatago ya ujaadaje y tinago Moises.
					</seg>
					<seg id="b.ACT.15.6" type="verse">
						Ya mandaña y apostoles yan y manamco para ujajasuye este.
					</seg>
					<seg id="b.ACT.15.7" type="verse">
						Ya anae esta megae na finaesen, cumajulo si Pedro ya ilegña nu sija: Mañelo lalaje, intingoja jafa na manayeg si Yuus guiya jamyo, apmam na tiempo, na y Gentiles ujajungog y sinangan y ibangelio pot y pachotjo, ya ujajonggue.
					</seg>
					<seg id="b.ACT.15.8" type="verse">
						Yan si Yuus, ni y tumungo y corason, janafantestigo sija, yan janae ni y Espiritu Santo, jaftaemanoja y jafatinas guiya jita;
					</seg>
					<seg id="b.ACT.15.9" type="verse">
						Ya taya japolo dinesparejo entre sija yan jita, janafangasgas y corasonñija ni y jinenggue.
					</seg>
					<seg id="b.ACT.15.10" type="verse">
						Ya jafa pago mina intietienta si Yuus, para inpelo y yugo gui agaga y disipulo sija, na ni y mañaenata ni jita tisiña jacatga?
					</seg>
					<seg id="b.ACT.15.11" type="verse">
						Lao tajonggue na pot y grasian y Señot Jesus utafansatbo, taegüije iya sija.
					</seg>
					<seg id="b.ACT.15.12" type="verse">
						N	15	12		67690	¶ Ayonae manmamatquilo todo y linajyan taotao, ya maatituye si Pablo yan Barnabé ni y jasasangan y señot sija yan y mannamanman jafatinas si Yuus gui entalo Gentiles pot sija.
					</seg>
					<seg id="b.ACT.15.13" type="verse">
						Ya anae manmamatquilo, manope si Santiago ilegña: Mañelo lalaje, ecungogyo.
					</seg>
					<seg id="b.ACT.15.14" type="verse">
						Jasangan si Simeon jaftaemano si Yuus ni y jabisita finena y Gentiles, para ufangone guiya sija taotao para y naanña.
					</seg>
					<seg id="b.ACT.15.15" type="verse">
						Yan pot este na manparejo y sinangan y profeta sija, ni y esta manmatugue:
					</seg>
					<seg id="b.ACT.15.16" type="verse">
						Anae esta munjayan estesija, jutalo mague, ya jujatsa y tabernaculon David, ni y podong; yan jujatsa talo y manmayulang güije, yan juplanta julo;
					</seg>
					<seg id="b.ACT.15.17" type="verse">
						Para y manetenjan na taotao, ujaaligao yi Señot, yan todo y Gentiles ni y umafanaan y naanjo.
					</seg>
					<seg id="b.ACT.15.18" type="verse">
						Ilegña y Señot ni y janamatungo estesija desde y tutujon y tano.
					</seg>
					<seg id="b.ACT.15.19" type="verse">
						Enaomina y jinasoco taegüine, na mungajit umatborota ayo sija y manguinin y entalo y Gentiles, ya jabira sija para as Yuus.
					</seg>
					<seg id="b.ACT.15.20" type="verse">
						Lao utatuguie sija, ya ujafañuja gui pinetlilon y idolos, yan y inábale, yan y neñicot na gâgâ, yan y jâgâ.
					</seg>
					<seg id="b.ACT.15.21" type="verse">
						Sa si Moises gui manmalofan na generasion, guaja gui cada siuda para ufanpredica güe ya utaetae 
						<i>
							layña
						</i>
						 gui sinagoga cada sabado na jaane.
					</seg>
					<seg id="b.ACT.15.22" type="verse">
						Ayonae yañija y apostoles yan y manamco yan todo y iglesia, na umanafanjanao y manmaayeg na taotao gui inetnonñija para Antioquia para ufañija yan si Pablo yan Barnabé; y naanñija, si Judas y apiyiduña Barsabas, yan si Silas, manmagas na taotao sija gui entre y mañelo:
					</seg>
					<seg id="b.ACT.15.23" type="verse">
						Ya manmangue carta pot sija, taegüine: Y apostoles yan manamco na mañelo, jasaluda y mañelo na Gentiles ni y mangaegue guiya Antioquia yan Siria yan Silisia:
					</seg>
					<seg id="b.ACT.15.24" type="verse">
						Sa injingog na palo ni y manjanao guinin iya jame, maninatborota jamyo ni y sinangan, janataelaye y antenmiyo; lao ti manmannae jam ni enao na tinago:
					</seg>
					<seg id="b.ACT.15.25" type="verse">
						Jinasonmame na mandañajam unoja, para innafanjanao y manmaayeg na taotao para jamyo, yan y güinaeyanmame as Pablo yan Barnabé,
					</seg>
					<seg id="b.ACT.15.26" type="verse">
						Taotao sija na janapeligro y jaanenñija pot y naan y Señot Jesucristo.
					</seg>
					<seg id="b.ACT.15.27" type="verse">
						Enaomina innajanao si Judas yan Silas, ni y infansinangane locue ni y pachotñija taegüineja.
					</seg>
					<seg id="b.ACT.15.28" type="verse">
						Sa y jinason y Espiritu Santo, yan jame, na munga mapolo gui jilomiyo mas dangculo na catga qui y manesesita.
					</seg>
					<seg id="b.ACT.15.29" type="verse">
						Na infañuja gui nengcano ni y manmaofrese y idolos, yan y jâgâ, yan y neñicot na gâgâ, yan y inábale; ya yaguin inadaje jamyo estesija, infatinas mauleg. Adios jamyo todos.
					</seg>
					<seg id="b.ACT.15.30" type="verse">
						N	15	30		67870	¶ Ya anae manajanao, manmato Antioquia: ya janafandaña y linajyan taotao, maentrega y catta;
					</seg>
					<seg id="b.ACT.15.31" type="verse">
						Ni y anae munjayan mataetae, ninafansenmagof, pot y consuelo.
					</seg>
					<seg id="b.ACT.15.32" type="verse">
						Ya si Judas yan Silas manprofeta locue, ya japagat y mañelo ni y megae na sinangan, yan janafitme sija.
					</seg>
					<seg id="b.ACT.15.33" type="verse">
						Ya mañaga güije didide na tiempo, despues manafanjanao en pas ni y mañelo, para y manmatago sija.
					</seg>
					<seg id="b.ACT.15.34" type="verse">
						Lao si Silas ninamagof na ufañasagaja güije.
					</seg>
					<seg id="b.ACT.15.35" type="verse">
						Si Pablo yan si Barnabé mañasaga gui Antioquia, na mamananagüe, yan manpredidica ni y sinangan y Señot; yan megae palo locue.
					</seg>
					<seg id="b.ACT.15.36" type="verse">
						N	15	36		67930	¶ Ya anae malofan palo jaane, ilegña si Pablo as Barnabé: Nije tajanao talo ya tabisita ya mañeluta gui cada siuda anae y guinin tapredica y sinangan y Señot, ya utalie jafa chechoñija.
					</seg>
					<seg id="b.ACT.15.37" type="verse">
						Ya si Barnabé malago na ujacone gachongñija si Juan, ni y apiyiduña Marcos.
					</seg>
					<seg id="b.ACT.15.38" type="verse">
						Lao y jinasoña si Pablo, na ti mauleg na ufañija, sa sumuja guiya sija desde Pamfilia, ya ti mandinalalag sija gui checho.
					</seg>
					<seg id="b.ACT.15.39" type="verse">
						Ya jumuyong dangculon minaguaguat, ya manadisapatta; ya si Barnabé jacone si Marcos, ya mangama gui batco para Chipre;
					</seg>
					<seg id="b.ACT.15.40" type="verse">
						Ya si Pablo jayeg si Silas ya mapos, manmaencatga ni y mañelo ni y grasian Yuus.
					</seg>
					<seg id="b.ACT.15.41" type="verse">
						Ya jumanao todo inanco Siria yan Silisia, janafanfitme y inetnon mangilisyano sija.
					</seg>
				</div>
				<div id="b.ACT.16" type="chapter">
					<seg id="b.ACT.16.1" type="verse">
						YA mato güe locue Derbe yan Lystra: Ya estagüe, estaba güije un disipulo na y naanña si Timoteo, lajin un palaoan Judio, ni y manjonggue; lao y tataña Griego.
					</seg>
					<seg id="b.ACT.16.2" type="verse">
						Ya gosmauleg y famaña gui mañelo ni y mangaegue Lystra yan Iconio.
					</seg>
					<seg id="b.ACT.16.3" type="verse">
						Güiya malago Pablo na ujasija jumanao: ya quinene ya ninamasirconsida, sa pot y Judio sija ni y mangaegue güije na lugat: sa todoja tumungo na y tataña Griego.
					</seg>
					<seg id="b.ACT.16.4" type="verse">
						Ya anae jajanagüe todo y siuda sija, manmanae para ujaadaje, y tinago sija, ni y tinago y apostoles yan y manamco ni y mangaegue guiya Jerusalem.
					</seg>
					<seg id="b.ACT.16.5" type="verse">
						Ayonae y iglesia sija nae mumemetgot y jinenggue, ya lumalamegae y numero cada jaane.
					</seg>
					<seg id="b.ACT.16.6" type="verse">
						N	16	6		68040	¶ Ya anae jajanagüe todo inanacon tanon Frygia, yan Galasia, ya manchinema ni y Espiritu Santo na ujapredica y sinangan guiya Asia;
					</seg>
					<seg id="b.ACT.16.7" type="verse">
						Ya anae manmato jijot y Misia, manmalago na ufanjanao para Bitinia: lao ti manpinelo ni y Espiritun Jesus na ufanjanao;
					</seg>
					<seg id="b.ACT.16.8" type="verse">
						Ya manmalofan oriyan Misia, ya manunog Troas.
					</seg>
					<seg id="b.ACT.16.9" type="verse">
						Ya anae puenge, jalie si Pablo un vision, na un taotao Masedonia, tumotojgue güije ya gumagagao güe ilegña: Mamaela mague guiya Masedonia ya unayudajam.
					</seg>
					<seg id="b.ACT.16.10" type="verse">
						Ya anae munjayan jalie y vision, enseguidas manmalagojam na manjanao para Masedonia, ya pinelonmame na y Señot umagangjam para inpredica y ibangelio guiya sija.
					</seg>
					<seg id="b.ACT.16.11" type="verse">
						N	16	11		68090	¶ Ya anae mangagamajam guinin Troas, manmatojam gui tunas na chalan para Samotrasia, ya y inagpaña na jaane manmatojam Neapolis;
					</seg>
					<seg id="b.ACT.16.12" type="verse">
						Ya desde ayo asta Filipos, ni y mas dangculo na siuda güije na patte guiya Masedonia, yan un colonia romana: ya mañagajam güije na siuda unos cuantos na jaane.
					</seg>
					<seg id="b.ACT.16.13" type="verse">
						Ya y sabado na jaane, manjanaojam juyong gui siuda gui oriyan sadog, anae pinelonmame un lugat tinayuyut: ya manmatachongjam ya incuentuse y famalaoan sija ni y mandaña güije.
					</seg>
					<seg id="b.ACT.16.14" type="verse">
						Ya un palaoan na y naanña si Lydia, na manbebende purpura gui siudad Tiatira, ni y jaadodora si Yuus, jajungogjam; sa binaba y corasonña ni y Señot para uatituye y jasasangan si Pablo.
					</seg>
					<seg id="b.ACT.16.15" type="verse">
						Ya anae matagpange y 
						<i>
							palaoan,
						</i>
						 yan y guimaña, jagagaojam ilegña: Yaguin injisga na fiet yo gui Señot, fanjalom gui guimajo, ya infañaga güije. Ya jaafuetsasjam.
					</seg>
					<seg id="b.ACT.16.16" type="verse">
						N	16	16		68140	¶ Ya susede anae manjanaojam para lugat tinayuyut, na manasodajam yan un patgon na palaoan na gae espiritu Pitonico, ni y janafangana megae y amuña pot y manadibibina:
					</seg>
					<seg id="b.ACT.16.17" type="verse">
						Ya jadadalag si Pablo yan jame, ya umaagang ilegña: Este sija na taotao y tentago y Gueftaquilo na Yuus ni y fumanuejit ni y chalan y satbasion.
					</seg>
					<seg id="b.ACT.16.18" type="verse">
						Ya este finatinasña y palaoan megae na jaane. Lao si Pablo gosninaestotba ya jabira güe ya ilegña ni y espiritu: Jutago jao pot y naan Jesucristo na unjuyong guiya güiya. Ya jumuyong güijeja na ora.
					</seg>
					<seg id="b.ACT.16.19" type="verse">
						N	16	19		68170	¶ Ya anae jalie y amuña na mapos y ninanggaña para ufangana, maguut si Pablo yan Silas, ya macone guato gui plasa gui menan manmagas,
					</seg>
					<seg id="b.ACT.16.20" type="verse">
						Ya anae manmacone guato gui manmagas y lay, ilegña: Este sija na taotao. Judios ya jaatbororota y siudata,
					</seg>
					<seg id="b.ACT.16.21" type="verse">
						Ya manmamananagüe costumbre ni y ti combiene para jita na utaresibe, ni utaadaje, sa jita taotao Roma.
					</seg>
					<seg id="b.ACT.16.22" type="verse">
						Ya mangajulo y linajyan taotao ya mandaña contra sija: ya y manmagas sija jatiteg guiya sija y magaguñija, ya manmanago na ufanmasaulag.
					</seg>
					<seg id="b.ACT.16.23" type="verse">
						Ya anae esta megae na sinaulag ni y manmasaulagñija, manmapolo gui jalom calaboso, ya maencatga y atcaede na uguesadje sija.
					</seg>
					<seg id="b.ACT.16.24" type="verse">
						Ya ayo y rumesibe este na tinago, manpinelo sija guiya jalolom na calaboso, ya jaguesgode y adengñija gui sipo.
					</seg>
					<seg id="b.ACT.16.25" type="verse">
						Ya y tatalo puenge manaetae si Pablo yan Silas, yan jacantaye si Yuus alabansa sija: ya manjiningog ni ayo sija y manmaprereso.
					</seg>
					<seg id="b.ACT.16.26" type="verse">
						Ya derepente guaja güije un dangculon linao, ya asta y simienton y calaboso yinengyong: ya enseguidas manmababa todo y petta, ya todo y preso manmapula y guedenñija.
					</seg>
					<seg id="b.ACT.16.27" type="verse">
						Ya anae magmata y atcaede, ya jalie na mababa y pettan y calaboso, jalagnos y espadaña ya malago na upuno maesa güe, sa pineloña na manmalago y preso sija.
					</seg>
					<seg id="b.ACT.16.28" type="verse">
						Lao si Pablo umagang ni y dangculo na inagang, ilegña: Chamo munalalamen jao: sa estagüejamja todos.
					</seg>
					<seg id="b.ACT.16.29" type="verse">
						Ayonae mangagao candet sija, ya tumayog jalom, ya mato manlalaolao ni y minaañao, ya podong gui menan Pablo yan Silas,
					</seg>
					<seg id="b.ACT.16.30" type="verse">
						Ya jacone sija juyong, ya ilegña: Señores, jafa jufatinas para jusatbo?
					</seg>
					<seg id="b.ACT.16.31" type="verse">
						Ya sija ilegñija: Jenggue y Señot Jesus ya unsatbo yan y iya guimamo.
					</seg>
					<seg id="b.ACT.16.32" type="verse">
						Ya masangane güe ni y sinangan y Señot, yan todo y mañasaga gui guimaña.
					</seg>
					<seg id="b.ACT.16.33" type="verse">
						Ya ayoja na ora gui puenge nae jacone ya jafagase y sinaulagñija: ya matagpange güe enseguidas yan todo y iyoña.
					</seg>
					<seg id="b.ACT.16.34" type="verse">
						Ya jacone sija guato gui guimaña ya japlantaye nañija gui menañija, ya ninasenmagof sa jajonggue si Yuus yan todo y iya guimaña.
					</seg>
					<seg id="b.ACT.16.35" type="verse">
						N	16	35		68330	¶ Ya anae egaan na jaane, manmanago y manmagas sargento sija ilegñija: Setta ayo sija na taotao ya ufanjanao.
					</seg>
					<seg id="b.ACT.16.36" type="verse">
						Ya y atcaede jasangane si Pablo ni este na sinangan, ilegña: Manmanago y manmagas na infanmasotta: ya pago fañuja ya infanjanao en pas.
					</seg>
					<seg id="b.ACT.16.37" type="verse">
						Lao si Pablo ilegña nu sija: Janafanmasaulagjam sin infanmaecungog, yan manmapresojam, ya taotao Roma jamja: ya pago inmanafanjuyong sin infanatungo? Aje: lao nafanmato ya sija unafanjuyongjam.
					</seg>
					<seg id="b.ACT.16.38" type="verse">
						Ya y sargento sija jasangane y manmagas ni este na sinangan: ya ninafanmaañao anae jajungog na taotao Roma sija.
					</seg>
					<seg id="b.ACT.16.39" type="verse">
						Ya manmato ya manmagagao sija, ya anae manatanjuyong, manmagagao na ufanjuyong gui siuda.
					</seg>
					<seg id="b.ACT.16.40" type="verse">
						Ya anae manjuyong gui calaboso, manjalom gui guima Lydia; ya anae jalie y mañelo, jaconsuela ya manjanao.
					</seg>
				</div>
				<div id="b.ACT.17" type="chapter">
					<seg id="b.ACT.17.1" type="verse">
						YA anae guinen manmalofan inanaco Amfipolis yan Apolonia, manmato Tesalónica, anae guaja sinagogan Judios,
					</seg>
					<seg id="b.ACT.17.2" type="verse">
						Ya si Pablo segun costumbreña, jumalom güije sija, ya tres sabado jaadingane sija ni y Tinigue.
					</seg>
					<seg id="b.ACT.17.3" type="verse">
						Jadeclararayeja sija, na si Cristo nesesita ufamadese, ya ucajulo talo guinin y manmatae: ya este na Jesus ni y jusangane jamyo, güiya y Cristo.
					</seg>
					<seg id="b.ACT.17.4" type="verse">
						Ya palo guiya sija manmanjonggue, ya mandaña yan si Pablo yan Silas: yan y mandeboto na Griego un dangculon manada; ya ti didide na manmagas na famalaoan.
					</seg>
					<seg id="b.ACT.17.5" type="verse">
						Lao y Judio sija pot y inigoñija, palo manaelaye na taotao gui mancanaya; ya mandaña un linajyan taotao jaatborota y siuda; ya maataca y guima Jason, ya maprocura manmaquecone sija juyong gui menan taotao.
					</seg>
					<seg id="b.ACT.17.6" type="verse">
						Ya anae ti manmasoda, macone si Jason yan palo gui mañelo guato gui manmagas y siuda, ya managang ilegñija: Este yuje sija y munafanaatlibes y tano, ya manmato güine locue;
					</seg>
					<seg id="b.ACT.17.7" type="verse">
						Ni y jaresibe si Jason; ya todo este sija cumocontra y tinago Sesat; ilegñija na guaja otro ray, si Jesus.
					</seg>
					<seg id="b.ACT.17.8" type="verse">
						Ya jaatborota todo y taotao yan y manmagas y siuda anae majungog este sija.
					</seg>
					<seg id="b.ACT.17.9" type="verse">
						Ya anae manmañule segurida gui as Jason yan y pumalo, manmasotta.
					</seg>
					<seg id="b.ACT.17.10" type="verse">
						N	17	10		68480	¶ Ya anae puenge enseguidas matago ni y mañelo si Pablo yan Silas para Berea; ya anae manmato, manjalom gui sinagogan y Judios.
					</seg>
					<seg id="b.ACT.17.11" type="verse">
						Este sija mas manmauleg qui ayo iya Tesalónica, sa rumesibe y sinangan contodo y minalagoñija, yan matataetae y Tinigue cada jaane, para umalie cao magajet ayo sija.
					</seg>
					<seg id="b.ACT.17.12" type="verse">
						Enaomina megae guiya sija manmanjonggue; yan y manjulon locue na famalaoan Griego, yan y lalaje ti didide.
					</seg>
					<seg id="b.ACT.17.13" type="verse">
						Lao y Judios Tesalónica anae jatungo na japredidica si Pablo y sinangan Yuus guiya Berea, manmato locue güije, ya manafangalamten yan manafaninestotba y linajyan taotao sija.
					</seg>
					<seg id="b.ACT.17.14" type="verse">
						Ya enseguidas matago ni y mañelo si Pablo na ujanao asta y tase; lao si Silas yan Timoteo mañagaja güije.
					</seg>
					<seg id="b.ACT.17.15" type="verse">
						Ya ayo y umadadaje si Pablo, macone asta Atenas; ya manresibe tinago para si Silas yan Timoteo, na ujalaguse guato guiya güiya, ya manmapos.
					</seg>
					<seg id="b.ACT.17.16" type="verse">
						N	17	16		68540	¶ Ya mientras manninanangga as Pablo guiya Atenas, calamten y espirituña gui sanjalomña anae jalie y siuda na bula y idolos.
					</seg>
					<seg id="b.ACT.17.17" type="verse">
						Enaomina gui sinagoga jaadingane y Judio sija, yan y mandeboto na taotao sija, yan todo y asodaña gui plasa todo y jaane.
					</seg>
					<seg id="b.ACT.17.18" type="verse">
						Ya palo ni y manmalate gui finanagüe y Epicureo yan Estoicosija, managuaguat yan güiya, ya palo ilegñija: Jafa cumequeilegña este na caducon cuicuentos? Otro palo ilegñija: Buente mannae notisia y nuebo na yuus; sa jasangane sija as Jesus, yan y quinajulo talo.
					</seg>
					<seg id="b.ACT.17.19" type="verse">
						Ya macone güe guato gui as Areopago, ilegñija. Siñajam intingo este y nuebo na finanagüe ni y unsasangan?
					</seg>
					<seg id="b.ACT.17.20" type="verse">
						Sa uunafanmanjujungogjam ni y güinaja ni tatnae injingog, enaomina manmalagojam intingo jafa estesija.
					</seg>
					<seg id="b.ACT.17.21" type="verse">
						(Sa todo iya Atenas, yan y manaotao juyong ni y mañasaga güije, taya chechoñiñija na para ufanguentosja, yan para ufanecungog ni y nuebo na güinaja.)
					</seg>
					<seg id="b.ACT.17.22" type="verse">
						Ayonae tumojgue si Pablo gui talo gui Areopago, ya ilegña; Jamyo ni y lalajen Atenas, julie na guefdeboto jamyo.
					</seg>
					<seg id="b.ACT.17.23" type="verse">
						Sa anae malofanyo, ya juatan jafa y inadoranmimiyo, jusoda gui un attat este na tinigue: PARA Y TI MATUNGO NA YUUS. Ayo y inadodoraja ni y ti intingo; güiya jusangangane jamyo.
					</seg>
					<seg id="b.ACT.17.24" type="verse">
						Si Yuus ni y fumatinas y tano yan todo y güinaja ni y mangaegue gui sumanjalomña; güiya Señot gui langet yan y tano, ti sumasaga gui templo ni y finatinas canae;
					</seg>
					<seg id="b.ACT.17.25" type="verse">
						Ni umasetbe ni y canae taotao sija, taegüije y guaja janesesita; sa güiya mannae todo linâlâ, yan jinagong, yan todo y güinaja;
					</seg>
					<seg id="b.ACT.17.26" type="verse">
						Ya güiya fumatinas unoja 
						<i>
							na jâgâ
						</i>
						 todo y nasion y taotao sija para ufañaga gui jilo y tano, jadetetmina tinancha y tiempoñija, yan y uttimon y saganñija;
					</seg>
					<seg id="b.ACT.17.27" type="verse">
						Para ujaaligao y Señot, yaguin siña buente masiente ya umasoda güe, sa ti chago güe cada uno guiya jita.
					</seg>
					<seg id="b.ACT.17.28" type="verse">
						Sa iya güiya nae utafanlâlâ yan utafangalamten, yan utafanguaja sustansiata; taegüije y palo gui poetan miyo, ilegñija: Sa jita locue y rasaña.
					</seg>
					<seg id="b.ACT.17.29" type="verse">
						Yaguin jita y rasan Yuus, mungajit jumaso na y yiniusan Yuus parejo yan oro, pat salape, pat acho, pat y finatinas y jinason y taotao.
					</seg>
					<seg id="b.ACT.17.30" type="verse">
						Ya ti jaconsidera si Yuus y tiempo anae manaetiningo; lao pago, manago na todo y taotao ufanmañotsot;
					</seg>
					<seg id="b.ACT.17.31" type="verse">
						Sa jatancho un jaane, ni y anae para ujusga ni y tininas, y tano, ni ayo na taotao y jatago; ni y mannae testimonio todo y taotao, sa janacajulo guinin y manmatae.
					</seg>
					<seg id="b.ACT.17.32" type="verse">
						Ya anae jajungog sija y quinajulo talo guinin y manmatae, palo manmanbotlea; ya y palo ilegñija: Injingog jao talo otro biaje, pot este.
					</seg>
					<seg id="b.ACT.17.33" type="verse">
						Ya ayonae mapos si Pablo gui entaloñija.
					</seg>
					<seg id="b.ACT.17.34" type="verse">
						Lao palo mandaña guiya güiya, manmanjonggue: ya y palo güije sija, si Dionisio, taotao Areopago, yan un palaoan na y naanña Dámaris, yan palo mangachongñiñija.
					</seg>
				</div>
				<div id="b.ACT.18" type="chapter">
					<seg id="b.ACT.18.1" type="verse">
						YA despues di estesija, jumanao si Pablo guiya Atenas ya mato Corinto:
					</seg>
					<seg id="b.ACT.18.2" type="verse">
						Ya jasoda un Judio na naanña si Aquila, mafañagon Ponto, ni ti apmamam na mato guinin Italia, yan y asaguaña as Prisila, sa manago si Claudio na todo y Judios ufanjanao Roma; ya mato guiya sija.
					</seg>
					<seg id="b.ACT.18.3" type="verse">
						Sa parejoja chechoñiñija, ya sumaga yan sija, ya machochoeho: sa y chechoñiñija manmamatitinas y guima tienda.
					</seg>
					<seg id="b.ACT.18.4" type="verse">
						Ya mañangangane gui sinagoga cada sabado, ya japrocucura para usuug y Judio yan y Griego sija.
					</seg>
					<seg id="b.ACT.18.5" type="verse">
						N	18	5		68770	¶ Lao anae mato si Silas yan Timoteo guinin Masedonia, si Pablo chineneg ni sinangan na unamatungo gui Judios na si Jesus y Cristo.
					</seg>
					<seg id="b.ACT.18.6" type="verse">
						Ya anae macontra sija yan machatfino nu sija, jasacude y magaguña, ya ilegña nu sija: Y jâgâmiyo gui jilo y ilunmiyo: guajo gasgasyo; ya desde pago bae jujanao para y Gentiles.
					</seg>
					<seg id="b.ACT.18.7" type="verse">
						Ya mapos ya jumalom gui guima un taotao na y naanña si Tito Justo na manadodora as Yuus, na y guimaña jijot gui sinagoga.
					</seg>
					<seg id="b.ACT.18.8" type="verse">
						Ya si Crispo magas y sinagoga, jajonggue y Señot, yan todo y guimaña: ya megae na taotao Corinto jumungog ya manjonggue ya manmatagpange.
					</seg>
					<seg id="b.ACT.18.9" type="verse">
						Ya y Señot jacuentuse si Pablo gui puenge gui vision, ilegña: Chamo maaañao, lao cuentos, ya chamo famatquiquilo:
					</seg>
					<seg id="b.ACT.18.10" type="verse">
						Sa gaegueyo guiya jago, ya taya taotao siña guaguato guiya jago para unninalamen: sa megae taotaojo güine na siuda.
					</seg>
					<seg id="b.ACT.18.11" type="verse">
						Ya sumaga güije un año yan saes meses, jafananagüe sija ni y sinangan Yuus.
					</seg>
					<seg id="b.ACT.18.12" type="verse">
						N	18	12		68840	¶ Ya anae si Galión magalajen Acaya, y Judio sija mangajulo, gui un jinasoja, contra si Pablo, ya macone gui menan y tribunal,
					</seg>
					<seg id="b.ACT.18.13" type="verse">
						Ilegñija: Este na taotao jasuug y taotao sija para ujaadora si Yuus contra y lay.
					</seg>
					<seg id="b.ACT.18.14" type="verse">
						Ya anae para ubaba si Pablo y pachotña, si Galión ilegña ni y Judio sija: Yaguin mojon jafa na inechong pat tinaelaye, O jamyo Judios, con rason jusungon jamyo.
					</seg>
					<seg id="b.ACT.18.15" type="verse">
						Lao ya yaguin y finaesen finijoja, yan naan sija, yan y laymiyo, adaje maesa jamyo; sa guajo ti malagoyo ujues ni enao na güinaja.
					</seg>
					<seg id="b.ACT.18.16" type="verse">
						Ya janafañuja gui tribunal.
					</seg>
					<seg id="b.ACT.18.17" type="verse">
						Ayonae todosija maguut si Sostenes, magas y sinagoga, ya masaulag gui menan y tribunal. Ya si Galión, ti jaatituye ayo sija na güinaja.
					</seg>
					<seg id="b.ACT.18.18" type="verse">
						N	18	18		68900	¶ Ya sumaga si Pablo güije megae na jaane, ya despues jadingo y mañelo, ya mangagama gui batco desde ayo asta Siria, ya sumisija yan si Prisila, yan Aquila; ya maguasguas y iluña guiya Cencrea: sa gae promesa.
					</seg>
					<seg id="b.ACT.18.19" type="verse">
						Ya manmato Efeso ya jadingo sija güije: ya güiyaja jumalom gui sinagoga, ya jaadingane y Judios.
					</seg>
					<seg id="b.ACT.18.20" type="verse">
						Ya anae magagaogüe na usaga apmam yan sija, ti malago;
					</seg>
					<seg id="b.ACT.18.21" type="verse">
						Lao jadingo sija ilegña: Bae jutalo mague guiya jamyo, yaguin malago si Yuus. Ya mangama gui batco desde Efeso.
					</seg>
					<seg id="b.ACT.18.22" type="verse">
						Ya anae tumayog gui tano Sesarea, cumajulo, ya jasaluda y iglesia, ya mapos papa Antioquia.
					</seg>
					<seg id="b.ACT.18.23" type="verse">
						Ya despues di sumaga güije ti apmam na tiempo, maposgüe ya jajanagüe todo y inanaco tano Galasia, yan Frygia, para unafanmetgot todo y disipulo.
					</seg>
					<seg id="b.ACT.18.24" type="verse">
						N	18	24		68960	¶ Ya mato guiya Efeso un taotao na Judio, na y naanña si Apolos, mafañagon Alejandria, un taotao na faye, yan gaeninasiña gui Tinigue sija.
					</seg>
					<seg id="b.ACT.18.25" type="verse">
						Este na taotao, mafanagüe ni y chalan y Señot; maepe gui Espiritu, jasasangan yan mamananagüe claro ni y chalan y Señot, lao ayoja tinagpangenja Juan tiningoña:
					</seg>
					<seg id="b.ACT.18.26" type="verse">
						Ya jatutujon sumangan ni y minatatnga gui sinagoga: ya anae jiningog as Prisila yan Aquila, macone ya mafanagüe mas claro ni y chalan Yuus.
					</seg>
					<seg id="b.ACT.18.27" type="verse">
						Ya anae malago malofan Acaya, y mañelo mananima güe ya manmanugue para y disipulo ya manmaencatga na umaresibe güe: ya anae mato jaayuda megae ayo sija y manmanjonggue pot y grasia:
					</seg>
					<seg id="b.ACT.18.28" type="verse">
						Sa gosjanasiña macontra y Judios, y publico nae jafanunue ni y Tinigue sija, na si Jesus y Cristo.
					</seg>
				</div>
				<div id="b.ACT.19" type="chapter">
					<seg id="b.ACT.19.1" type="verse">
						YA susede mientras estataba si Apolos guiya Corinto, si Pablo malofan gui managquilo na costa ya mato Efeso: ya mañoda palo disipulo sija güije.
					</seg>
					<seg id="b.ACT.19.2" type="verse">
						Ya ilegña nu sija: Inresibe y Espiritu Santo desde qui manmanjonggue jamyo? Ya ilegñija: Taya nae injingog cao esta manae Espiritu Santo.
					</seg>
					<seg id="b.ACT.19.3" type="verse">
						Ya ilegña nu sija: Jafa nae manmatagpangenmiyo? Ya sija ilegñija: Y tinagpangen Juan.
					</seg>
					<seg id="b.ACT.19.4" type="verse">
						Ayonae ilegña si Pablo: Si Juan, magajet na managpapange ni y tinagpangen sinetsot, ya jasangane y taotao sija, na ujajonggue ayo y ufato despues di güiya, ayo y as Cristo Jesus.
					</seg>
					<seg id="b.ACT.19.5" type="verse">
						Ya anae jajungog sija este, manmatagpange ni y naan y Señot Jesus.
					</seg>
					<seg id="b.ACT.19.6" type="verse">
						Ya anae munjayan japlanta si Pablo y canaeña gui jiloñija, y Espiritu Santo mato gui jiloñija: ya manguentos ni y tifinoñija, ya manmanprofetisa.
					</seg>
					<seg id="b.ACT.19.7" type="verse">
						Ayo sija todos dose na taotao lalaje.
					</seg>
					<seg id="b.ACT.19.8" type="verse">
						N	19	8		69080	¶ Ya jumalom si Pablo gui sinagoga, ya cumuentos libre tres meses; jasangan yan y animo gui raenon Yuus.
					</seg>
					<seg id="b.ACT.19.9" type="verse">
						Lao anae palo manmajetog, ya ti manmalago manmanjonggue, ya manguecuentos taelaye pot ayo na Chalan gui menan y linajyan taotao, sumuja si Pablo guiya sija, ya janafañuja y disipulo sija, ya manadingan cada jaane gui escuelan Tiranno.
					</seg>
					<seg id="b.ACT.19.10" type="verse">
						Ya dos años di mafatinas este: para todo ayo y mañasaga Asia ujajungog y sinangan y Señot Jesus, parejoja y Judio yan y Griego sija.
					</seg>
					<seg id="b.ACT.19.11" type="verse">
						Ya jafatinas si Yuus milagro pot y canae Pablo:
					</seg>
					<seg id="b.ACT.19.12" type="verse">
						Para guinin y tataotaoña nae umachule paño sija para y manmalango, ya y chetnot ufañuja guiya sija; yan y manaelaye na espiritu ufanjuyong guiya sija.
					</seg>
					<seg id="b.ACT.19.13" type="verse">
						Ya palo Judios na manaesagañija, taotao binanggelio, japrocura na jasangan nu ayo sija y manguaja taelaye na espiritu y naan y Señot Jesus, ilegñija: Innafanjula jao pot si Jesus, ni y japredidica si Pablo.
					</seg>
					<seg id="b.ACT.19.14" type="verse">
						Ya guaja siete na lalaje, famaguon un Judio ni naaña si Sceva, ya magas mamale, na jafatinas este sija.
					</seg>
					<seg id="b.ACT.19.15" type="verse">
						Ya manope y taelaye na espiritu, ilegña: Si Jesus jutungo, yan si Pablo jutungo; lao jaye jamyo?
					</seg>
					<seg id="b.ACT.19.16" type="verse">
						Ya y taotao ni y guaja taelaye na espiritu, tumayog gui jiloñija; ya jagana sija, sa mas gaeninasiñaña qui sija; ya esta manmalago sija güije na guma, manerido yan taya magaguñija.
					</seg>
					<seg id="b.ACT.19.17" type="verse">
						Ya matungo este todo ni y Judios, yan y Griego sija yan ayo sija y mañasaga Efeso; ya podong y minaañao gui jiloñija todos, ya manadangculo y naan y Señot Jesus.
					</seg>
					<seg id="b.ACT.19.18" type="verse">
						Ya megae ni y manmanjonggue manmato, ya mangonfesat manmañangane ni y chechoñija.
					</seg>
					<seg id="b.ACT.19.19" type="verse">
						Ya megae ni ayo sija locue y umuusa y magica jachule y leblonñija, ya jasonggue gui menan todo y taotao: ya matufong y balenñija, ya masoda na sincuenta mil na pidason salape,
					</seg>
					<seg id="b.ACT.19.20" type="verse">
						Ya taegüenao mumegagaeña y ninasiñan y sinangan Yuus.
					</seg>
					<seg id="b.ACT.19.21" type="verse">
						N	19	21		69210	¶ Ya despues di este sija, jajaso si Pablo gui espirituña, anae malofan inanaco Masedonia yan Acaya na ujanao para Jerusalem, ilegña: Yaguin esta matoyo güije, nesesita yo na julie locue Roma.
					</seg>
					<seg id="b.ACT.19.22" type="verse">
						Ya depues di jatago dos para Masedonia ni y sumesetbe güe, si Timoteo yan Erasto, güiya sumagaja Asia un rato.
					</seg>
					<seg id="b.ACT.19.23" type="verse">
						N	19	23		69230	¶ Ya ayo na tiempo guaja güije atboroto pot ayo na Chalan.
					</seg>
					<seg id="b.ACT.19.24" type="verse">
						Sa un platero na taotao na y naanña si Demetrio, ya mamatitinas attat salape para si Diana, ya ti didide na ganansia chinileleña para y manmamatitinas.
					</seg>
					<seg id="b.ACT.19.25" type="verse">
						Ya janaetnon yan todo y manmachochocho ni y taegüije, ya ilegña: Señores, intingoja na este na chocho nae manmañoñodajit güinajata.
					</seg>
					<seg id="b.ACT.19.26" type="verse">
						Ya inliija yan injingog, na ti ayoja iya Efeso, lao cana todo iya Asia nae megae na taotao jasuug si Pablo, yan jabira, sa ilegña na ti manyuus ayo sija y finatinas canae.
					</seg>
					<seg id="b.ACT.19.27" type="verse">
						Ya ti esteja nae uguaja peligro y chechota na unafanaebale lao asta y templon y dangculo na yuus si Diana umarechasa, ya y tinaquiloña umayulang, ni y todo iya Asia yan todo y tano umadodora.
					</seg>
					<seg id="b.ACT.19.28" type="verse">
						N	19	28		69280	¶ Ya anae jajungog sija este na sinangan, ninafangosbubu, ya managang ilegñija: Dangculo y Dianan Efesios.
					</seg>
					<seg id="b.ACT.19.29" type="verse">
						Ya y siuda bula atboroto; ya mandaña unoja ya manjalom gui teatro ya macone si Gayo yan Aristarco, taotao Masedonia mangachong Pablo gui jinanaoña.
					</seg>
					<seg id="b.ACT.19.30" type="verse">
						Ya malago si Pablo na ufalag y anae mangaegue y taotao sija; lao ti mapolo ni y disipulo.
					</seg>
					<seg id="b.ACT.19.31" type="verse">
						Ya palo ni y manmagas Asia ni y manamiguña, manmanago na umasangane na chaña jumalom güe gui teatro.
					</seg>
					<seg id="b.ACT.19.32" type="verse">
						Ya y palo, managang un inagang: ya y palo, otro inagang; sa manatborotao y dinana; ya megaeña ti tumungo jafa na mandaña sija.
					</seg>
					<seg id="b.ACT.19.33" type="verse">
						Ya macone si Alejandro gui entre y linajyan taotao, ya mapolo mona ni y Judios, ya mañeñas si Alejandro ni y canaeña na ufanmamatquilo, sa malago umadingane y taotao sija,
					</seg>
					<seg id="b.ACT.19.34" type="verse">
						Lao anae matungo na Judio güe, todos managang gui un inagang buente dos oras, ilegñija: Dangculo y Dianan Efesios.
					</seg>
					<seg id="b.ACT.19.35" type="verse">
						Ya anae y secretario y inetnon magalalaje munjayan janaquieto y taotao, ilegña nu sija: Jamyo ni y taotao Efeso, jafa na taotao ayo y ti jatungo na y siuda Efesios manmanadodora ni y dangculo na yuus Diana, yan y imagen ni y podong guinin y Jupiter?
					</seg>
					<seg id="b.ACT.19.36" type="verse">
						Inlie na estesija ti siña macontra, nesesita na infanmamatquilo, ya chamiyo fumatitinas jafa.
					</seg>
					<seg id="b.ACT.19.37" type="verse">
						Sa jamyo cumone mague este sija na taotao, na ti mañaque gui guimayuus, ni ujachatfino contra y yuusmiyo.
					</seg>
					<seg id="b.ACT.19.38" type="verse">
						Yaguin si Demetrio yan y palo ni y mangachongña guaja quejanñija contra y otro taotao: guaja tribunal y lay: ya guaja y jues; polo ya ufanafaaela uno y otro.
					</seg>
					<seg id="b.ACT.19.39" type="verse">
						Lao yaguin inseda jamyo jafa pot otro sija, umafatinas gui inetnon y magalalaje taemanoja y lay.
					</seg>
					<seg id="b.ACT.19.40" type="verse">
						Sa mangaeguejit gui peligro, na utafanmafaesen pot este sija na atboroto, ya taya jafa siña urasonta pot este.
					</seg>
					<seg id="b.ACT.19.41" type="verse">
						Ya anae munjayan cumuentos, janajanao y dinaña.
					</seg>
				</div>
				<div id="b.ACT.20" type="chapter">
					<seg id="b.ACT.20.1" type="verse">
						YA anae bumasta y atboroto, jaagang si Pablo y disipulo sija, ya anae jaaconsejo ya jadingo, mapos para Masedonia.
					</seg>
					<seg id="b.ACT.20.2" type="verse">
						Ya anae jajanagüe inanaco ayo sija na lugat, ya janae sija megae na consejo, mapos malag Gresia.
					</seg>
					<seg id="b.ACT.20.3" type="verse">
						Ya sumaga güije tres meses, ya manananggaja para ucone ni y Judios, anae maudae gui batco ya janao para Siria, jajaso na utalo guato Masedonia.
					</seg>
					<seg id="b.ACT.20.4" type="verse">
						Ya maosgaejon asta Asia, si Sopater patgon Pirro guiya Berea, yan iya Tesalónica, si Aristarcho yan si Segundo, yan si Gayo guiya Derbe, yan si Timoteo: ya iya Asia, si Tiquico yan si Trófimo.
					</seg>
					<seg id="b.ACT.20.5" type="verse">
						Este sija manjanao finena, ya janananggajam Troas,
					</seg>
					<seg id="b.ACT.20.6" type="verse">
						Ya despues di y pan sinlibadura, manmaudaejam gui batco desde Filipos, infatoigüe sija guiya Troas gui mina sinco na jaane; ya mañagajam güije siete na jaane.
					</seg>
					<seg id="b.ACT.20.7" type="verse">
						N	20	7		69480	¶ Ya y finenana na jaane gui semana, anae mandaña y disipulo para umaipe y pan, si Pablo japredica guiya sija, sa esta güe listo para ujanao gui inagpaña: ya sisigueja di manpredica asta y tatalopuenge.
					</seg>
					<seg id="b.ACT.20.8" type="verse">
						Ya megae na candet gui sanjilo na cuatto anae estabajam na mandadaña.
					</seg>
					<seg id="b.ACT.20.9" type="verse">
						Ya estaba güije un patgon na taotao na y naanña si Eutico, na matatachong sanjilo gui un bentana, ya guesmaego; ya y inanaco y prinedican Pablo, matomba gui maegoña, ya podong desde y mina tres na piso, ya anae majatsa matae.
					</seg>
					<seg id="b.ACT.20.10" type="verse">
						Ya tumunog papa si Pablo ya dumimo gui jiloña, ya jatogtog ilegña: Chamiyo ninafañachatsaga, sa y linâlâña gaegueja gui sanjalomña.
					</seg>
					<seg id="b.ACT.20.11" type="verse">
						Ya anae cajulo talo, jaipe y pan ya mañocho, ya cumuentos asta qui manana; ya ayonae jumanao.
					</seg>
					<seg id="b.ACT.20.12" type="verse">
						Ya lâlâ patgon na taotao, ya ti didide ninafanmagof.
					</seg>
					<seg id="b.ACT.20.13" type="verse">
						N	20	13		69540	¶ Ya manmaposjam para y batco, ya manmaudaejam guato Asos, sa para ayo nae inquene si Pablo: sa taegüije matagoña, ya malagoñaja ufamocat.
					</seg>
					<seg id="b.ACT.20.14" type="verse">
						Ya anae manasodajam Asos, inquene güe, ya manmatojam Mitilene.
					</seg>
					<seg id="b.ACT.20.15" type="verse">
						Ya desde ayo, manmaudaejam gui batco, ya manmatojam gui inagpaña na jaane gui menan Chio, ya y inagpaña talo güije na jaane, manmatojam Samo, ya mañagajam Trogilio; ya y inagpaña na jaane, manjanaojam para Mileto.
					</seg>
					<seg id="b.ACT.20.16" type="verse">
						Sa si Pablo malagoña umaudae gui batco para Efeso, sa ti malago jagasta y tiempo guiya Asia; sa inalulula, na mano y ninasiñaña, na ufato Jerusalem gui jaanen y Pentecostes.
					</seg>
					<seg id="b.ACT.20.17" type="verse">
						N	20	17		69580	¶ Ya desde Mileto manago guato Efeso na ufanmaagange y manamco gui guimayuus.
					</seg>
					<seg id="b.ACT.20.18" type="verse">
						Ya anae manmato guiya güiya, ilegña nu sija: Injatingo desde y finenenana na jaane anae matoyo Asia, jafa manaemanojit todo y tiempo,
					</seg>
					<seg id="b.ACT.20.19" type="verse">
						Jusetbe y Señot contodo y inimitde na jinaso, yan y minegae lago, yan y tentasion sija ni y manmato guiya guajo pot y ninanggan y Judios.
					</seg>
					<seg id="b.ACT.20.20" type="verse">
						Ya jaftaemano ti maañao yo jusangane jamyo todo y mauleg para jamyo, lao jufanue jamyo yan jufanagüe jamyo, gui publico yan gui guima yan guma.
					</seg>
					<seg id="b.ACT.20.21" type="verse">
						Junamatungo gui Judios yan y Griego sija locue, y sinetsot para as Yuus, yan y jinenggue para y Señotta as Jesucristo.
					</seg>
					<seg id="b.ACT.20.22" type="verse">
						Ya pago, estagüe y Espiritu na janajanaoyo para Jerusalem, ti jutungo jafa ufanmato guiya guajo güije.
					</seg>
					<seg id="b.ACT.20.23" type="verse">
						Esteja y Espiritu Santo janae yo testimonio na gui cada siudad, ilegña, na y guinede yan y pinite ufañaga guiya guajo.
					</seg>
					<seg id="b.ACT.20.24" type="verse">
						Lao taya güine na güinaja unacalamtenyo, ni ti junaguaguan y linâlâjo para guajo, lao guefmalago yo na junafunjayan y chechojo, yan y obligasionjo ni y juresibe gui Señot Jesus, para junamatungo y ebangelion y grasian Yuus.
					</seg>
					<seg id="b.ACT.20.25" type="verse">
						Ya pago, estagüe na jutungo jamyo todos, ya ni uno guiya jamyo ni y anae guinin jupredica y raenon Yuus, ulinie y matajo mas.
					</seg>
					<seg id="b.ACT.20.26" type="verse">
						Enao na jucone jamyo para testigo pago na jaane, na guajo gasgasyo guinin todo y jâgâ y taotao sija.
					</seg>
					<seg id="b.ACT.20.27" type="verse">
						Sa trabia ti munjajayan junatungo jamyo todo ni y pinagat Yuus.
					</seg>
					<seg id="b.ACT.20.28" type="verse">
						Guefadaje jamyo, yan todo y manada ni y ninafanmagas jamyo ni y Espiritu Santo, para inapasto inetnon mangilisyano iyon Yuus, ni y jafajan ni y jâgâñaja.
					</seg>
					<seg id="b.ACT.20.29" type="verse">
						Sa jujatungo este, na despues di jumanaoyo, y manaelaye sija na lobo ufanjalom gui entalomiyo, ya ti unasobbla y manada.
					</seg>
					<seg id="b.ACT.20.30" type="verse">
						Ya iya jamyo locue nae ufangajulo sija taotao na jasasangan y manaelaye na güinaja sija, para ufanmangone disipulo sija para udalalag sija.
					</seg>
					<seg id="b.ACT.20.31" type="verse">
						Enaomina adaje, ya injaso na pot tres años, ti pumaparayo jusangane cada uno parejoja jaane yan puenge cumacasaoyo.
					</seg>
					<seg id="b.ACT.20.32" type="verse">
						Ya pago mañelujo, jutayuyute jamyo as Yuus, yan y sinangan y grasiaña, ni y siña manjinatsa jamyo julo, yan infanninae erensianmiyo yan todo ayo sija y manafangasgas.
					</seg>
					<seg id="b.ACT.20.33" type="verse">
						Sa taya jucodisia ni jaye na taotao, salape pat oro, pat magago.
					</seg>
					<seg id="b.ACT.20.34" type="verse">
						Ya jamyo, intingo este sija na canae y sumesetbeyo gui nesesidajo, yan ayo sija y mangachochongjo.
					</seg>
					<seg id="b.ACT.20.35" type="verse">
						Esta junae jamyo mauleg na ejemplo gui todosija, jaftaemano ya guaja obligasionmiyo na inadaje y manaemetgot yan injaso y sinangan y Señot Jesus, ni y ilegña: Mas dichoso y mannae qui y manresibe.
					</seg>
					<seg id="b.ACT.20.36" type="verse">
						N	20	36		69770	¶ Ya anae munjayan jasangan taegüine, dumimo papa ya manmanayuyut todos.
					</seg>
					<seg id="b.ACT.20.37" type="verse">
						Ya todosija mananges ya matogtog y agâgâ Pablo ya machico.
					</seg>
					<seg id="b.ACT.20.38" type="verse">
						Ya ninafansenpinite todos pot y sinanganña, na ti ujalie y mataña mas. Ya maosgaejon gui jinanaoña asta y batco.
					</seg>
				</div>
				<div id="b.ACT.21" type="chapter">
					<seg id="b.ACT.21.1" type="verse">
						YA anae susede na manadingojam, manmaudaejam gui batco, ya manmatojam gui tinas na chalan para Coos, ya y inagpaña na jaane manmatojam Rodas, ya desde ayo asta Pátara.
					</seg>
					<seg id="b.ACT.21.2" type="verse">
						Ya inseda un batco na jumajanao para Finesia, ya manmaudaejam, ya manjanaojam.
					</seg>
					<seg id="b.ACT.21.3" type="verse">
						Ya anae intutujon lumie Chipre inpelo gui acagüe, ya manjanaojam asta Siria, ya manmatojam Tiro: sa para umadescatga güije y batco.
					</seg>
					<seg id="b.ACT.21.4" type="verse">
						Ya anae manmañodajam güije disipulo, mañagajam siete na jaane; ya ilegñija as Pablo pot y Espiritu, na chaña jumajanao julo Jerusalem.
					</seg>
					<seg id="b.ACT.21.5" type="verse">
						Ya anae inquimple todo esta ayo sija na jaane, manjanaojam ya insigue y jinanaomame, ya manmaosgaejonjam ni y asaguanñija yan y famaguonñija, asta qui manjuyongjam gui siuda: ya mandimojam gui oriyan tase ya manmanayuyutjam.
					</seg>
					<seg id="b.ACT.21.6" type="verse">
						Ya, anae manadingojam, uno y otro, manmaudaejam gui batco, ya sija manalo guato guiya sija.
					</seg>
					<seg id="b.ACT.21.7" type="verse">
						N	21	7		69860	¶ Ya anae inquimple y jinanaomame desde Tiro, manmatojam Tolemaida, ya insaluda y mañelo, ya mañagajam güije yan sija un jaane.
					</seg>
					<seg id="b.ACT.21.8" type="verse">
						Ya y inagpaña, jame ni y mangachong Pablo, manjanaojam, ya manmatojam Sesarea; ya manjalomjam gui guima Felipe y ebangelista ni y uno gui siete, ya mañagajam güije yan güiya.
					</seg>
					<seg id="b.ACT.21.9" type="verse">
						Ya ayo na taotao, guaja cuatro jagaña na vitgen na manmanprofetisa.
					</seg>
					<seg id="b.ACT.21.10" type="verse">
						Ya mientras mañagajam güije megae na jaane, mato papa guinin Judea un profeta na y naanña Agabo.
					</seg>
					<seg id="b.ACT.21.11" type="verse">
						Ya anae mato guiya jame, jachule y senturon Pablo, ya jagode güe canaeña yan y adengña, ya ilegña: Taegüine ilegña y Espiritu Santo: Taegüineja magodeña y gaeiyo este na senturon, ni y Judios ni mangaegue Jerusalem, ya umaentrega gui canae Gentiles.
					</seg>
					<seg id="b.ACT.21.12" type="verse">
						Ya anae injingog este sija, parejoja jame yan ayo y mañasaga güije na lugat, matayuyut güe na chaña jumajanao julo Jerusalem.
					</seg>
					<seg id="b.ACT.21.13" type="verse">
						Ayonae manope si Pablo ilegña: Jafa na manatanges jamyo, ya inyamag y corasonjo? sa esta listoyo ti para jumagodeja, lao asta jumatae guiya Jerusalem, pot y naan Jesucristo.
					</seg>
					<seg id="b.ACT.21.14" type="verse">
						Ya anae timalago manamañaña, manbastajam ilegmame: Y minalago y Señot umafatinas.
					</seg>
					<seg id="b.ACT.21.15" type="verse">
						N	21	15		69940	¶ Ya despues di ayo sija na jaane, inchile y güinajanmame ya manjanaojam papa Jerusalem.
					</seg>
					<seg id="b.ACT.21.16" type="verse">
						Ya manjame locue yan palo disipulon Sesarea, ya manmangongone un Mnason iya Chipre, y bijo na disipulo ya infanjame mañaga.
					</seg>
					<seg id="b.ACT.21.17" type="verse">
						Ya anae manmatojam Jerusalem, mangosmagof y mañelo jaresibejam.
					</seg>
					<seg id="b.ACT.21.18" type="verse">
						Ya y inagpaña, manjanaojam yan si Pablo para as Santiago: ya todo y manamco manestaba.
					</seg>
					<seg id="b.ACT.21.19" type="verse">
						Ya anae munjayan jasaluda sija, jasanganen adumidide ni y finatinas Yuus gui entalo Gentiles pot y chechoña.
					</seg>
					<seg id="b.ACT.21.20" type="verse">
						Ya anae jajungog sija, maalaba y Señot, ya ilegñija nu güiya: Unlie chelujo cuantos miles na Judios y manmanjonggue, yan maneggo ni y tinago:
					</seg>
					<seg id="b.ACT.21.21" type="verse">
						Ya matungo guinin jago, na unfanagüe todo y Judios ni y mangaegue gui Gentiles, na ujafañuja gui as Moises, ilegmo, na munga manmasirconsida y famaguonñija, ni ujadalalag y costumbre.
					</seg>
					<seg id="b.ACT.21.22" type="verse">
						Ya jafa nae umafatinas? Magajet na ujajungog na mato jao.
					</seg>
					<seg id="b.ACT.21.23" type="verse">
						Enao mina fatinas este y insangane jao: Guajajam cuatro na taotao na manmanpromesa;
					</seg>
					<seg id="b.ACT.21.24" type="verse">
						Cone sija, ya unnagasgas jao yan sija, ya unfangata pot sija ya ufanmadasae ilunñija; ya todo utiningo na ayo sija y matungo pot jago taya guaja; lao jago locue dalalag jaftaemano y tinago, ya unadaje y lay.
					</seg>
					<seg id="b.ACT.21.25" type="verse">
						Ya pot y Gentiles ni y manmanjonggue, esta intigue na innafagpo, na chañija umadadaje ni uno güine; solo ujaadajeja sija güije na güinaja y manmaofrese y idolos, yan y jâgâ, y mamuno, yan y inábale.
					</seg>
					<seg id="b.ACT.21.26" type="verse">
						Ayonae si Pablo jacone y taotao sija, ya y inagpaña na jaane janagasgas güe yan sija, jumalom gui templo para usangan y macumplen y jaanen y managasgas, asta qui ufanmaofrese y inefrese cada uno guiya sija.
					</seg>
					<seg id="b.ACT.21.27" type="verse">
						N	21	27		70060	¶ Ya anae esta cana mamagpo y siete na jaane, ni Judios ni y mangaegue Asia, anae malie güe gui templo, janafangalamten todo y taotao contra güiya.
					</seg>
					<seg id="b.ACT.21.28" type="verse">
						Ya managang ilegñija: Taotao Israel, fanmanayuda: Estagüe yuje na taotao y jafananagüe todo y taotao manoja guato contra y pueblo, yan y lay, yan este na lugat: yan janafanjalom y Gentiles gui templo, ya janataelaye este na lugat.
					</seg>
					<seg id="b.ACT.21.29" type="verse">
						(Sa guinin malie güe antes yan si Trófimo, un taotao Efeso, gui siuda, ya jinasoñija na si Pablo cumone jalom gui templo.)
					</seg>
					<seg id="b.ACT.21.30" type="verse">
						Ya todo manatborotao y siuda, yan todo y taotao manmalago, ya macone si Pablo, ya manajuyong gui templo; ya enseguidas manmajuchom y petta.
					</seg>
					<seg id="b.ACT.21.31" type="verse">
						Ya anae manjajanao para umapuno si Pablo, mato notisia gui magas y inetnon, na todo iya Jerusalem man atborotao.
					</seg>
					<seg id="b.ACT.21.32" type="verse">
						Ya enseguidas mangone sendalo sija yan capitan, ya manmalago guato guiya sija; ya anae malie y magas y inetnon yan y sendalo sija, manbasta masaulag si Pablo.
					</seg>
					<seg id="b.ACT.21.33" type="verse">
						Ayonae y magas y inetnon jumijot, ya quinene güe, ya manago na umagode dos na cadena: ya mamaesen jaye güe, yan jafa finatinasña.
					</seg>
					<seg id="b.ACT.21.34" type="verse">
						Ya palo manaagang un inagang, ya y palo, otro inagang, gui entre y linajyan taotao: ya anae ti siña tumungo y magajet pot y atboroto, manago na umacone guato gui castiyo.
					</seg>
					<seg id="b.ACT.21.35" type="verse">
						Ya anae mato gui guaot, sa macocone ni y sendalo sija, pot y finijom y linajyan taotao;
					</seg>
					<seg id="b.ACT.21.36" type="verse">
						Sa manatateja y linajyan taotao, ya manaagangja ilegñija: Fañuja yan guiya.
					</seg>
					<seg id="b.ACT.21.37" type="verse">
						N	21	37		70160	¶ Ya anae para umacone si Pablo gui castiyo, ilegña nu y magas inetnon: Siñajit cumuentos? ya ilegña: Untungo Griego?
					</seg>
					<seg id="b.ACT.21.38" type="verse">
						Ti jago ayo y taotao Egipto, ni y antes di este sija na jaane unfatinas jatsamiento, ya uncone guato gui desierto cuatro mil na taotao ni y manpegno?
					</seg>
					<seg id="b.ACT.21.39" type="verse">
						Lao si Pablo ilegña: Guajo Judioyo, taotao Tarso, siuda Silisia--taotao un siuda ti diquique: ya jutayuyut jao na unpoloyo ya jucuentuse y taotao sija.
					</seg>
					<seg id="b.ACT.21.40" type="verse">
						Ya anae ninae lisensia, tumojgue si Pablo gui guaot, ya jaseñas y taotao sija ni y canaeña. Ya anae manmamatquilo jacuentuse sija ni cuentos Hebrea, ilegña:
					</seg>
				</div>
				<div id="b.ACT.22" type="chapter">
					<seg id="b.ACT.22.1" type="verse">
						LALAJE mañelo yan mañaena, jingog y dumefiendeyo pago guiya jamyo!
					</seg>
					<seg id="b.ACT.22.2" type="verse">
						(Ya anae majungog na mancuinentuse sija ni y fino Hebreo, ninafanmamatquilo mas;) ya ilegña:
					</seg>
					<seg id="b.ACT.22.3" type="verse">
						Guajo magajet taotao na Judio, mafañagon Tarso, un siuda guiya Silisia; lao mapogsaeyo güine na siuda gui adeng Gamaliel, mafanagüeyo taemanoja y minagajet y lay y mañaenata, ya eggoyo para as Yuus, taegüenao iya jamyo pago na jaane.
					</seg>
					<seg id="b.ACT.22.4" type="verse">
						Ya jupetsigue sija gui este jinanao asta junafanmapuno, jugogode ya juentrerega gui catset y lalaje yan y famalaoan.
					</seg>
					<seg id="b.ACT.22.5" type="verse">
						Ya parejoja y magas mamale locue numaeyo testimonio, yan todo y manada y manamco: guinin iya sija locue nae manresibeyo catta para y mañelo, ya jumanaoyo para Damasco, para jucone ayo sija ni y sinedajo güije ya jugode guato Jerusalem para ufanmasapet.
					</seg>
					<seg id="b.ACT.22.6" type="verse">
						Ya susede anae jumajanaoyo, ya esta jijotyo para Damasco gui taloane, enseguidas manina güije guinin y langet un dangculon candet gui oriyajo,
					</seg>
					<seg id="b.ACT.22.7" type="verse">
						Ya podongyo gui jilo tano, ya jujungog un inagang na ilegña nu guajo: Saulo, Saulo, sa jafa na unpetsisigueyo?
					</seg>
					<seg id="b.ACT.22.8" type="verse">
						Ya juope ilegco: Jayejao Señot? Ya ilegña nu güajo: Guajo si Jesus Nasareno ni y unpetsisigue.
					</seg>
					<seg id="b.ACT.22.9" type="verse">
						Ya ayo y mangachochongjo jalie magajet y candet, ya ninafanmaañao; lao ti jajungog y inagang ayo y cumuentuseyo.
					</seg>
					<seg id="b.ACT.22.10" type="verse">
						Ya ilegco: Jafa jufatinas Señot? Ya y Señot ilegña nu guajo: Cajulo ya janao falag Damasco; ya ayonae umasangane todo güinaja ni y matancho para chechomo.
					</seg>
					<seg id="b.ACT.22.11" type="verse">
						Ya anae ti siñayo manlie pot y minalag y candet, mapipetyo ni ayo sija y guinin mangachochongjo, ya maconeyo guato Damasco.
					</seg>
					<seg id="b.ACT.22.12" type="verse">
						Ya si Ananias, un taotao na deboto jaftaemanoja y lay, ya guaja mauleg na testimonio para todo y Judios sija ni y mañasaga güije,
					</seg>
					<seg id="b.ACT.22.13" type="verse">
						Mato guiya guajo, ya tumojgue, ya ilegña nu guajo: Chelujo Saulo, resibe y liniemo. Ya ayoja na ora nae juatan güe.
					</seg>
					<seg id="b.ACT.22.14" type="verse">
						Ya ilegña: Y Yuus mañaenata umayegjao, na para untungo y minalagoña, ya unlie Ayo Tunas, yan unjungog y inagang y pachotña.
					</seg>
					<seg id="b.ACT.22.15" type="verse">
						Sa jago utestiguña todo gui taotao, jafa y liniemo yan y jiningogmo.
					</seg>
					<seg id="b.ACT.22.16" type="verse">
						Ya pago jafa na sumasagajaoja? Cajulo ya unmatagpange, ya ufinagase y isaomo, agang y naanña.
					</seg>
					<seg id="b.ACT.22.17" type="verse">
						Ya susede anae tumaloyo guato Jerusalem, ya mientras mananaetaeyo gui templo, malingo y jinasoco,
					</seg>
					<seg id="b.ACT.22.18" type="verse">
						Ya julie güe, ya ilegña nu guajo: Laguse, ya unjanao juyong Jerusalem; sa ti manmalago maresibe y testemoniumo pot guajo.
					</seg>
					<seg id="b.ACT.22.19" type="verse">
						Ya ilegco: Señot, jatungoja sija na manpresoyo yan mañaulag gui cada sinagoga ni ayo sija y jumonggue jao;
					</seg>
					<seg id="b.ACT.22.20" type="verse">
						Ya anae machuda y jâgâ Esteban ni y testigomo, estabajayo na tumotojgue gui oriya, ya jucousienteja y mapunoña, ya juadaje y magagon ayo sija y pumuno güe.
					</seg>
					<seg id="b.ACT.22.21" type="verse">
						Ya ilegña nu guajo: Janao; sa guajo tumagojao chago desde este para y Gentiles.
					</seg>
					<seg id="b.ACT.22.22" type="verse">
						N	22	22		70410	¶ Ya majungog güe asta este na sinangan, ya entonses jajatsa y inagangñija, ya ilegñija: Najanao ayo na taotao gui jilo tano, sa ti combiene na ulâlâ.
					</seg>
					<seg id="b.ACT.22.23" type="verse">
						Ya anae managang, yan jayute y magagonñija, ya manmanyute oda gui aire,
					</seg>
					<seg id="b.ACT.22.24" type="verse">
						Y magas inetnon jatago na umacone güe guato gui jalom castiyo, ya manago na umasaulag para umaegsamina, para utungo pot jafa causa na manaagang contra güiya.
					</seg>
					<seg id="b.ACT.22.25" type="verse">
						Ya anae magode güe ni y coreas, ilegña si Pablo ni y senturion ni y tumotojgue gui oriya: Tunas para jago na unsaulag un taotao na Romano sin umacondena?
					</seg>
					<seg id="b.ACT.22.26" type="verse">
						Ya anae jajungog ayo y senturion, mapos ya jasangane y magas inetnon ilegña: Adaje jafa y unquequechogüe, sa este na taotao Romano.
					</seg>
					<seg id="b.ACT.22.27" type="verse">
						Ayonae y magas inetnon mato ya ilegña: Sanganeyo, jago Romano? Ya güiya ilegña: Junggan.
					</seg>
					<seg id="b.ACT.22.28" type="verse">
						Ya y magas inetnon manope ilegña: Pot y minegae salape na juchule este na linebre. Ya si Pablo ilegña: Lao guajo Romanoyo na finañago.
					</seg>
					<seg id="b.ACT.22.29" type="verse">
						Ayonae manjanao guiya güiya ayo sija y para umegsamina güe: ya y magas inetnon ninamaañao locue, despues di jatungo na Romano, sa güiya munamagode.
					</seg>
					<seg id="b.ACT.22.30" type="verse">
						N	22	30		70490	¶ Ya y inagpaña, malago na utungo magajet cao jafa na mafaaela güe ni y Judios, ya masotta gui mapresuña, ya manago na ufanmato y magas mamale, yan y mangachongña, ya macone papa si Pablo ya mapolo gui menañija.
					</seg>
				</div>
				<div id="b.ACT.23" type="chapter">
					<seg id="b.ACT.23.1" type="verse">
						YA si Pablo jagueguesatan y inetnon, ya ilegña: Mañelo, lalâlâjayo contodo y minauleg y jinasoco asta este na jaane.
					</seg>
					<seg id="b.ACT.23.2" type="verse">
						Ya y magas na pale as Ananias, jatago ayo sija y manotojgue gui fionña na umapatmada pachotña.
					</seg>
					<seg id="b.ACT.23.3" type="verse">
						Ayonae ilegña si Pablo nu güiya: Si Yuus unpinatmada, apaca na padet: sa matachong jao para unjusgayo pot y lay; ya manago jao na jumapatmada contra y lay?
					</seg>
					<seg id="b.ACT.23.4" type="verse">
						Ya ayo sija y manotojgue gui fionña, ilegñija: Yyon Yuus y magas na pale unlalalatde?
					</seg>
					<seg id="b.ACT.23.5" type="verse">
						Ayo nae ilegña si Pablo: Ti jutungo, mañelo cao güiya y magas na pale: sa esta matugue, Chamo sumasangan taelaye gui magalajen y tanomo.
					</seg>
					<seg id="b.ACT.23.6" type="verse">
						N	23	6		70550	¶ Lao anae jatungo si Pablo na y un patte Saduseo, ya y otro Fariseo, umagang juyong gui inetnon: Mañelo, Guajo Fariseo, lajin un Fariseo: gui ninangga yan y quinajulo guinen manmatae na mafafaesenyo.
					</seg>
					<seg id="b.ACT.23.7" type="verse">
						Ya anae munjayan jasangan este, guaja inaguaguat gui entalo y Fariseo yan y Saduseo: ya manmadibide y inetnon taotao.
					</seg>
					<seg id="b.ACT.23.8" type="verse">
						Sa y Saduseo ilegñija na taya quinajulo guinin manmatae, ni angjet, ni espiritu; lao y Fariseo jasasanganja todo.
					</seg>
					<seg id="b.ACT.23.9" type="verse">
						Ya ayonae cajulo dangculon inagang: ya y palo escriba ni y manestaba gui Fariseo na patte, mangajulo ya managuaguat, ilegñija: Ti inseda tinaelaye güine na taotao: lao jafa, yaguin espiritu pat angjet sumangane güe?
					</seg>
					<seg id="b.ACT.23.10" type="verse">
						Ya anae guaja dangculon inaguaguat, ya y magas y inetnon maañao na nosea umapidaso si Pablo nu sija, manago ni y sendalo na ujafanjanao papa, ya ujacone si Pablo guiya sija fuetsao, ya umacone jalom gui castiyo.
					</seg>
					<seg id="b.ACT.23.11" type="verse">
						N	23	11		70600	¶ Ya anae puenge, y Señot tumojgue gui oriyaña, ya ilegña: Namauleg inangocomo Pablo: sa taemanoja y ninamatungomo nu guajo guiya Jerusalem, taegüijeja locue nae unnamatungo guiya Roma.
					</seg>
					<seg id="b.ACT.23.12" type="verse">
						N	23	12		70610	¶ Ya anae manana, palo gui Judios mandaña, ya manmanjula gui papa y matdision, ilegñija na ti ufañocho yan ti ufanguimen astaqui umapuno si Pablo.
					</seg>
					<seg id="b.ACT.23.13" type="verse">
						Ya mas di cuarenta y fumatinas este na juramento.
					</seg>
					<seg id="b.ACT.23.14" type="verse">
						Ya manmalag y magas mamale, yan y manamco, ya ilegñija: Esta manmanjulajam gui papa y matdision, na ti infañocho ni jafa astaqui inpino si Pablo.
					</seg>
					<seg id="b.ACT.23.15" type="verse">
						Ya pago jamyo yan y dinaña, fanatungo yan y magas y inetnon ya infanmaconie agupa, ya inquetungo palo mas magajet pot güiya; ya jame infamaulegjam para, yaguin esta jijot, inpino.
					</seg>
					<seg id="b.ACT.23.16" type="verse">
						Ya anae jajungog y lajin y chelun Pablo y ninangganñiñija, mapos ya jumalom gui castiyo, ya jasangane si Pablo.
					</seg>
					<seg id="b.ACT.23.17" type="verse">
						Ayonae si Pablo jaagang uno gui senturion ya ilegña: Cone este y patgon na taotao asta y magas y inetnon: sa guaja para usinangane.
					</seg>
					<seg id="b.ACT.23.18" type="verse">
						Ya jamantiene, ya jacone guato gui magas y inetnon, ya ilegña: Si Pablo ni y maprereso jaagangyo, ya jatayuyutyo para jucone este y taotao guato guiya jago, sa guaja para unsinangane.
					</seg>
					<seg id="b.ACT.23.19" type="verse">
						Ayonae y magas y inetnon, minantiene canaeña ya sumuja y dos gui un banda, ya finaesen, ilegña: Jafa ayo y para unsanganeyo?
					</seg>
					<seg id="b.ACT.23.20" type="verse">
						Ya güiya ilegña: Y Judios esta manatungo na unmagagao ya uncone agupa papa si Pablo gui inetnon, taegüije y malagoñija, na umaquetungo y magajet guiya güiya.
					</seg>
					<seg id="b.ACT.23.21" type="verse">
						Lao chamo umangongoco jao nu sija: sa esta y manmannanangga pot güiya, mas di cuarenta na taotao ni y manmanjula na ti ufañocho, yan ti ufanguimen astaqui mapuno güe; ya pago umananggañiñija y promesamo.
					</seg>
					<seg id="b.ACT.23.22" type="verse">
						Ayonae y magas y inetnon, janajanao y patgon na taotao, ya jaencatga, na chaña sumangangane ni jaye na taotao na ninatungo güe ni este na güinaja.
					</seg>
					<seg id="b.ACT.23.23" type="verse">
						Ya jaagang dos na senturion, ya ilegña: Nalisto dosientos na sendalo para ufanjanao para Sesarea, yan setenta ni y manquinababayo, yan dosientos ni y manmanlalansa, para y mina tres na ora gui puenge;
					</seg>
					<seg id="b.ACT.23.24" type="verse">
						Ya unfamauleque sija gâgâ sija para ujanamaudae si Pablo, ya ujacone guato satbo gui as magalaje as Felix.
					</seg>
					<seg id="b.ACT.23.25" type="verse">
						Ya manugue un catta, na taegüine mapoloña:
					</seg>
					<seg id="b.ACT.23.26" type="verse">
						N	23	26		70750	¶ Claudio Lysias para y mas magas na magalaje as Felix, jusaluda jao.
					</seg>
					<seg id="b.ACT.23.27" type="verse">
						Este na taotao, macone ni y Judios ya para ujapuno: ya matoyo yan y sendalujo ya junalibre güe, sa jutungo na Romano güe.
					</seg>
					<seg id="b.ACT.23.28" type="verse">
						Ya malagoyo na jutungo pot jafa na mafaaela güe, ya jucone guato gui inetnonñija:
					</seg>
					<seg id="b.ACT.23.29" type="verse">
						Ya jusoda na mafaaela pot finaesen gui layñija; lao taya isaoña na jamerese na umapuno, pat umapreso.
					</seg>
					<seg id="b.ACT.23.30" type="verse">
						Ya anae masanganeyo jafa y Judios ninangganñiñija pot y taotao, enseguidas jutago para iya jago, ya fanago para ayo sija y fumaaela y ujasangan gui menamo jafa guaja guiya sija contra güiya. Adios.
					</seg>
					<seg id="b.ACT.23.31" type="verse">
						N	23	31		70800	¶ Ayonae y sendalo sija ni y tinagoña, macone si Pablo gui puenge ya macone guato Antipatris.
					</seg>
					<seg id="b.ACT.23.32" type="verse">
						Ya y inagpaña, mapolo y manquinababayo na ujafanjanao yan güiya, ya manalo guato gui castiyo.
					</seg>
					<seg id="b.ACT.23.33" type="verse">
						Ya anae manmato Sesarea, manae y magalaje ni y catta, ya mapoloja locue si Pablo gui menaña.
					</seg>
					<seg id="b.ACT.23.34" type="verse">
						Ya anae munjayan y magalaje jataetae y catta, jafaesen jafa na provinsia güe; ya jatungo na taotao Silisia.
					</seg>
					<seg id="b.ACT.23.35" type="verse">
						Ya ilegña nu güiya: Jujungog jao yaguin manmato locue ayo sija y fumaaela jao. Ya manago na umaadaje gui tribunal gui palasyo Herodes.
					</seg>
				</div>
				<div id="b.ACT.24" type="chapter">
					<seg id="b.ACT.24.1" type="verse">
						YA anae malofan sinco na jaane, si Ananias y mas magas na pale tumunog yan y manamco, yan un gacumuentos na naanña si Tertulo; mamacuentos gui magalaje contra si Pablo.
					</seg>
					<seg id="b.ACT.24.2" type="verse">
						Ya anae janamaagange si Tertulo, jatutujon famaaela, ilegña: Liija na pot jago na mansenmagofjam ni y dinangculon pas, yan mansenmauleg na chocho y manmachogüe güine na nasion pot y minaulegmo,
					</seg>
					<seg id="b.ACT.24.3" type="verse">
						Ya inresisibeja siempre gui todo y lugat sija contodo y minegae y grasia, O gosmauleg Felix.
					</seg>
					<seg id="b.ACT.24.4" type="verse">
						Ya pot ti junasaga jao laapmam, jutayuyut jao na unecungogjam pot y minauleg y didide na finomo.
					</seg>
					<seg id="b.ACT.24.5" type="verse">
						Sa inseda este na taotao na case, yan numanafanenbeste gui entalo y Judios todo y tano; yan y magas y secta y Nasareno sija;
					</seg>
					<seg id="b.ACT.24.6" type="verse">
						Güiya locue jumajanao, ya janafanataelaye y guimayuus: ya inquene güe sa manmalagojam na injisga jaftaemanoja y layta.
					</seg>
					<seg id="b.ACT.24.7" type="verse">
						Lao y mas magas y inetnon as Lysias mato guiya jame, yan y dangculon linalaloña ya jacone gui canaemame;
					</seg>
					<seg id="b.ACT.24.8" type="verse">
						Ya jatago y fumaaela na ufanmato guiya jago ya jagoja siña unegsamina ya untungo todo este sija na güinaja ni y infaaela güe.
					</seg>
					<seg id="b.ACT.24.9" type="verse">
						Ya y Judios locue, jaconsienteja este na güinaja na utaegüine.
					</seg>
					<seg id="b.ACT.24.10" type="verse">
						N	24	10		70940	¶ Ayonae si Pablo, anae sineñas ni y magalaje na ucuentos; manope ilegña: Pot y jutungo na jago guinin jues megae na anos güine na nasion, juguesfanope pot guajoja;
					</seg>
					<seg id="b.ACT.24.11" type="verse">
						Para untungo na taya trabia mas di dose años, desde qui cajuloyo Jerusalem para jufanadora.
					</seg>
					<seg id="b.ACT.24.12" type="verse">
						Ya taya nae masodayo gui templo juaguaguaguate ni jaye na taotao, ni junafangalamten y taotao sija; ni y sinagoga, ni mano na siuda;
					</seg>
					<seg id="b.ACT.24.13" type="verse">
						Ya ti siña ujaaprueba y güinaja ni y mafaaelajo pago.
					</seg>
					<seg id="b.ACT.24.14" type="verse">
						Lao este juconfesatñaejon guiya jago, na y jinanao ni y mafananaan un Secta, taegüenao nae jusesetbe si Yuus mañaenata; jujonggue todo y güinaja ni y manmatugue gui Lay yan y profeta sija.
					</seg>
					<seg id="b.ACT.24.15" type="verse">
						Ya guaja ninanggaco as Yuus, taegüije iya sija locue, na uguaja quinajulo guinin manmatae; parejoja y manmauleg yan y manaelaye.
					</seg>
					<seg id="b.ACT.24.16" type="verse">
						Ya pot este na juprocucura, na uguaja siempre gui jinasoco na chajo umofefende si Yuus, ni y taotao sija.
					</seg>
					<seg id="b.ACT.24.17" type="verse">
						Ya pago megae esta na años manmalofan matoyo para juchulie limosna y nasionjo, yan inefrese sija:
					</seg>
					<seg id="b.ACT.24.18" type="verse">
						Masodayo yan estesija, gasgas gui jalom y guimayuus, ya taya linajyan taotao, ni atboroto; lao guaja palo Judios ni y manguinin Asia:
					</seg>
					<seg id="b.ACT.24.19" type="verse">
						Ya sija, mannesesita ufangaegue güine gui menamo, ya ujasangan cao guaja jafa contra guajo.
					</seg>
					<seg id="b.ACT.24.20" type="verse">
						Patseno, sotta este y mangaegue güine ya ujasangan, yaguin manmañoda taelaye na finatinas guiya guajo, mientras tumotojgueyo gui menan y inetnon,
					</seg>
					<seg id="b.ACT.24.21" type="verse">
						Ya pot esteja y un inagang, anae estabayo gui entaloñija, ya umagangyo: Pot y quinajulo guinin y manmatae na jumafaesen pago na jaane pot jamyo.
					</seg>
					<seg id="b.ACT.24.22" type="verse">
						N	24	22		71060	¶ Lao si Felix, pot guaja mas magajet tiningoña ni ayo na jinanao, janafanmadetiene sija ya ilegña: Yaguin tumunog y mas magas y inetnon as Lysias, jutungo tododoja este y chechomiyo.
					</seg>
					<seg id="b.ACT.24.23" type="verse">
						Ya jatago un senturion na uadaje si Pablo, yan unae linibre ya chaña chumochoma y manatungoña na ufanmato guiya güiya, pat umasetbe.
					</seg>
					<seg id="b.ACT.24.24" type="verse">
						N	24	24		71080	¶ Ya malofan unos cuantos na jaane, mato si Felix yan y asaguaña as Drusila na Judia, ya janamaagange si Pablo, ya majungog guiya güiya pot y jinenggue as Jesucristo.
					</seg>
					<seg id="b.ACT.24.25" type="verse">
						Ya anae jaadingane pot y tininas, yan y minauleg, yan y jinisga ni ufato, ninamaañao si Felix, ya manope ilegña: Janao unjanao pago, ya yaguin guaja mauleg na lugat junamaagagange jao.
					</seg>
					<seg id="b.ACT.24.26" type="verse">
						Ya jananangga locue na uninae as Pablo salape para usinetta; enaomina jatago na ufafato cada rato, ya ujaatungo.
					</seg>
					<seg id="b.ACT.24.27" type="verse">
						Lao anae malofan dos años, si Porcio Festo mato gui cuatton Felix: ya si Felix malago na ufanue y Judios minagof, japolo si Pablo na umapreso.
					</seg>
				</div>
				<div id="b.ACT.25" type="chapter">
					<seg id="b.ACT.25.1" type="verse">
						AYONAE jumalom si Festo gui provinsia, ya anae malofan tres na jaane cumajulo desde Sesarea asta Jerusalem.
					</seg>
					<seg id="b.ACT.25.2" type="verse">
						Ya y magas mamale yan y magas y Judios manatungo güe contra si Pablo, ya matayuyut,
					</seg>
					<seg id="b.ACT.25.3" type="verse">
						Magagagao finaborese contra si Pablo, na unajanao para Jerusalem; ya mananangga gui chalan para umapuno.
					</seg>
					<seg id="b.ACT.25.4" type="verse">
						Lao manope si Festo, na si Pablo umanasagaja Sesarea, ya güiyaja ujanao enseguidas.
					</seg>
					<seg id="b.ACT.25.5" type="verse">
						Ya ilegña: Ayo y mansiña guiya jamyo, ujadalalagyo papa, ya ujafaaela este na taotao, yaguin guaja taelaye guiya güiya.
					</seg>
					<seg id="b.ACT.25.6" type="verse">
						N	25	6		71170	¶ Ya anae sumaga güije mas di dies na jaane, mapos papa Sesarea; ya y inagpaña matachong gui tribunal, ya manago na umaconie as Pablo.
					</seg>
					<seg id="b.ACT.25.7" type="verse">
						Ya anae mato, y Judios ni y manmato guinin Jerusalem, manojgue gui oriyaña, ya megae finaaelañija contra si Pablo, ya ti siña manamagajet nu sija.
					</seg>
					<seg id="b.ACT.25.8" type="verse">
						Ya manope si Pablo pot güiyaja, ilegña: Ni contra y lay y Judios, ni contra y templo, ni contra si Sesat, ti juisagüe.
					</seg>
					<seg id="b.ACT.25.9" type="verse">
						Lao malago si Festo na unafanmagof y Judios; jaope si Pablo ilegña: Malago jao jumanao julo Jersalem, ya unmajusga pot este sija gui menajo?
					</seg>
					<seg id="b.ACT.25.10" type="verse">
						Ya ilegña si Pablo: Gaegueyo gui tribunal Sesat anae debe di jumajusga: para y Judios, taya taelaye na finatinaso; ungostungoja.
					</seg>
					<seg id="b.ACT.25.11" type="verse">
						Sa yaguin taelaye na finatinaso, pat guinin jufatinas jafa na jumerese y finatae, ti jureusayo na jumatae: lao yaguin taya jafa pot este y finaaelañija; taya ni un taotao uentregayo guiya sija. Jugagao jinisgajo gui as Sesat.
					</seg>
					<seg id="b.ACT.25.12" type="verse">
						Ya anae munjayan manguentos si Festo yan y taotao inetnon, jaope si Pablo ilegña: Gui as Sesat nae malagojao jinisgamo? Unfalag as Sesat.
					</seg>
					<seg id="b.ACT.25.13" type="verse">
						N	25	13		71240	¶ Ya malofan palo jaane, mato si ray Agripa yan Bernise guiya Sesarea para umasaluda si Festo.
					</seg>
					<seg id="b.ACT.25.14" type="verse">
						Ya anae mañaga güije megae na jaane, si Festo jadeclaraye si ray ni y causan Pablo, ilegña: Un taotao maprereso pot si Felix,
					</seg>
					<seg id="b.ACT.25.15" type="verse">
						Ni y anae estabayo Jerusalem, y magas mamale yan y manamco gui Judios mafaesenyo, sa manmalago na umacondena.
					</seg>
					<seg id="b.ACT.25.16" type="verse">
						Ya juope sija, na ti costumbren y Romano na umaentrega un taotao na umapuno, antes di umanaafana yan y fumaaela, ya uguaja lisensiaña manope pot y mafaaelaña.
					</seg>
					<seg id="b.ACT.25.17" type="verse">
						Enaomina anae mandaña guine, sinjufannangga, y inagpaña matachongyo gui tribunal, ya managoyo na jumaconie.
					</seg>
					<seg id="b.ACT.25.18" type="verse">
						Ya manestabaja y fumaaela, lao taya finaaelañija jafa ni ayo y jinasosoco:
					</seg>
					<seg id="b.ACT.25.19" type="verse">
						Lao guaja finaesenñija contra güiya, pot y superstisionñija, pot y religionñija yan pot y un Jesus ni y matae, ya jaasegura si Pablo na lâlâ.
					</seg>
					<seg id="b.ACT.25.20" type="verse">
						Ya ti juguestungo ayo sija na finaesen; jufaesen güe cao malago malag Jerusalem, ya ayo nae umajusga ni este sija.
					</seg>
					<seg id="b.ACT.25.21" type="verse">
						Lao si Pablo, anae jagagao na umanasaga, para y jinisgan Augusto, managoyo na umanasaga asta qui junajanao para as Sesat.
					</seg>
					<seg id="b.ACT.25.22" type="verse">
						Ayonae si Agripa ilegña as Festo; Malagoyo locue na jujungog y taotao. Ya ilegña: Agupa na unjungog güe.
					</seg>
					<seg id="b.ACT.25.23" type="verse">
						N	25	23		71340	¶ Ya y inagpaña mato si Agripa yan Bernise, yan y minagasñija, ya jumalom gui tribunal, yan y mas magas y inetnon yan y mas manmagas gui siuda, ya manago si Festo na umacone si Pablo.
					</seg>
					<seg id="b.ACT.25.24" type="verse">
						Ya ilegña si Festo: Ray Agripa, yan todo y taotao ni y mangaegue güine na manjijita; inlie este na taotao ni y todo y linajyan Judios maqueja yan guajo guiya Jerusalem yan güine, elegñija na ti umanalâlâ mas.
					</seg>
					<seg id="b.ACT.25.25" type="verse">
						Lao anae jusoda na taya finatinasñajafa na umerese y finatae, ya anae güiyaja locue malago jinisgaña gui as Augusto, jujaso na junajanao.
					</seg>
					<seg id="b.ACT.25.26" type="verse">
						Ya taya jafa magajet na güinajaña para jutugue para y Señotjo. Enaomina jucone güe mona gui menanmiyo, yan y menamo, O Ray Agripa, para yaguin munjayan maegsamina, uguaja jafa para jutugue.
					</seg>
					<seg id="b.ACT.25.27" type="verse">
						Sa y jinasoco na taya rason na umanajanao y presonero, ya ti umanaclaro y isao ni y mapolo contra güiya.
					</seg>
				</div>
				<div id="b.ACT.26" type="chapter">
					<seg id="b.ACT.26.1" type="verse">
						AYONAE si Agripa ilegña as Pablo: Jupetmite jao na uncuentos pot jago namaesa. Ayonae si Pablo jaestira mona y canaeña ya manope pot güiya namaesa.
					</seg>
					<seg id="b.ACT.26.2" type="verse">
						Magofyo ray, Agripa, sa jufanope pot guajo gui menamo pago na jaane, pot todo y mafaaelajo ni y Judio sija.
					</seg>
					<seg id="b.ACT.26.3" type="verse">
						Yan pot y jutungo na jago untungo todo y costumbre yan y finaesen gui entre y Judios; pot enaomina jutayuyut jao na con pasensiamo umaecungogyo.
					</seg>
					<seg id="b.ACT.26.4" type="verse">
						Y jaanejo desde y pinatgonjo, ni y finenana gui entre y nasionjo yan guiya Jerusalem, todo y Judios tumungo.
					</seg>
					<seg id="b.ACT.26.5" type="verse">
						Matungojayo desde y tutujonña, yaguin manmalago masangan, na taemanoja y mas tunas na secta y religionta, jumajanaoyo taegüije y Fariseo.
					</seg>
					<seg id="b.ACT.26.6" type="verse">
						Ya pago, tumotojgueyo ya majus gayo pot y ninanggan y promesa ni y jafatinas si Yuus gui mañaenata.
					</seg>
					<seg id="b.ACT.26.7" type="verse">
						Ni y manmaprometa y dose tribus, masestbeja si Yuus jaane yan puenge, mananangga na ufato. Ya pot ayo na ninangga ray Agripa, na mafaaelayo ni y Judio sija.
					</seg>
					<seg id="b.ACT.26.8" type="verse">
						Jaftaemano majusga y tijongguiyon entre jamyo, na si Yuus janacajulo y manmatae?
					</seg>
					<seg id="b.ACT.26.9" type="verse">
						Guajo magajet na jujaso gui jinalomjo, na nesesitayo jufatinas megae contra y naan Jesus Nasareno.
					</seg>
					<seg id="b.ACT.26.10" type="verse">
						Ya jufatinas este locue guiya Jerusalem; ya megae na mañantos jupreso, anae manresibeyo ninasiña guinin y magas mamale; ya anae para ufanmapuno, junae vosso contra sija.
					</seg>
					<seg id="b.ACT.26.11" type="verse">
						Ya jucastiga sija gui sinagoga, ya juprocura na junafanman chatfino contra si Yuus; ya pot gogoslalaloyo contra sija, jupetsigue sija achogja asta otro siuda sija.
					</seg>
					<seg id="b.ACT.26.12" type="verse">
						Ya anae jumajanaoyo para Damasco yan y ninasiña guinin y magas mamale sija,
					</seg>
					<seg id="b.ACT.26.13" type="verse">
						Y taloane, O ray, julie gui chalan y candet guinin y langet, na malagña qui y ininan y atdao, ya manina gui oriyajo yan ayo y mangachochongjo manjanao.
					</seg>
					<seg id="b.ACT.26.14" type="verse">
						Ya anae mamodongjam todo gui jilo oda, jujungog y inagang na jacuentuseyo gui fino Hebreo, ilegña: Saulo, Saulo, jafa na unpetsisigueyo? mapot para jago y unfamateg contra y títuca.
					</seg>
					<seg id="b.ACT.26.15" type="verse">
						Ya ilegco: Jaye jao Señot? ya ilegña: Guajo si Jesus ni y unpetsisigue.
					</seg>
					<seg id="b.ACT.26.16" type="verse">
						Lao, cajulo ya untojgue; sa jufatoigüe jao pot este na jinaso, para junaministro jao yan untestigo ni este sija na güinaja y liniimo, yan ayo sija y pot y jufatoigüe jao;
					</seg>
					<seg id="b.ACT.26.17" type="verse">
						Junalibre jao gui pueblo yan y Gentiles, ya pago junajanao jao para iya sija,
					</seg>
					<seg id="b.ACT.26.18" type="verse">
						Para unbaba y atadogñija, yan unbira sija gui jemjom para y manana, yan y ninasiñan Satanas para as Yuus, ya ujaresibe y inasiin y isaoñija, yan erensia gui entalo ayo sija y manafangasgas pot y jinenggue ni y gaegue guiya guajo.
					</seg>
					<seg id="b.ACT.26.19" type="verse">
						Ya pot ayo, ti chatmatagoyo, O ray Agripa, para y vision y langet:
					</seg>
					<seg id="b.ACT.26.20" type="verse">
						Lao jusangane finenana ayo sija y mangaegue Damasco, yan iya Jerusalem, yan todo y tano Judea, yan y Gentiles, na ufanmañotsot ya ujabira sija para as Yuus, yan ufanmachocho y chechoñija ni y para mañotsot.
					</seg>
					<seg id="b.ACT.26.21" type="verse">
						Sa pot este sija na maconeyo ni y Judios gui guimayuus para jumapuno.
					</seg>
					<seg id="b.ACT.26.22" type="verse">
						Lao jatacayo y inayudan Yuus, ya jusisigueja asta pago na jaane, mannanaeyo testimonio parejoja y diquique yan y dangculo; taya jusasangan na ayo y ufato ni y sinangan Moises yan y proteta sija;
					</seg>
					<seg id="b.ACT.26.23" type="verse">
						Na si Cristo, nesesitagüe ufamadese, ya güiya ufinenana, pot ucajulo guinin y manmatae, ufannae candet gui pueblo yan y Gentiles.
					</seg>
					<seg id="b.ACT.26.24" type="verse">
						N	26	24		71620	¶ Ya anae cumuecuentos, umagang si Festo ni y dangculo na inagangña, ilegña: Caduco jao Pablo: megae na tiningo ninacaduco jao.
					</seg>
					<seg id="b.ACT.26.25" type="verse">
						Lao si Pablo ilegña: Ti caducoyo Festo; lao jusasangan y sinangan ni y magajet yan y tinas.
					</seg>
					<seg id="b.ACT.26.26" type="verse">
						Sa y ray jatungoja estesija, cumuentosyoja gui menaña locue libre; sa seguroyo na taya güine sija na güinaja umanaatog guiya güiya; sa estesija, ti manmafatinas gui rincon.
					</seg>
					<seg id="b.ACT.26.27" type="verse">
						Ray Agripa, unjonggue y profeta sija? jutungo na unjonggue.
					</seg>
					<seg id="b.ACT.26.28" type="verse">
						Ayonae si Agripa ilegña as Pablo, Canaja unnamamañañayo para juquilisyano.
					</seg>
					<seg id="b.ACT.26.29" type="verse">
						Ya si Pablo ilegña. Malagoyo as Yuus, na ti jagoja, lao todo ayo sija y jumungogyo pago na jaane, ufantaegüine iya guajo, fuera di y mapresujo.
					</seg>
					<seg id="b.ACT.26.30" type="verse">
						N	26	30		71680	¶ Ya anae munjayan jasangan este, cumajulo y ray yan y magalaje, yan Bernise, yan ayo sija y mangachongñiñija manmatachong.
					</seg>
					<seg id="b.ACT.26.31" type="verse">
						Ya anae mañuja, manguentos uno yan y otro, ilegñija: Taya finatinasña este na taotao, na jamerese y finatae, pat umapreso.
					</seg>
					<seg id="b.ACT.26.32" type="verse">
						Ayonae ilegña si Agripa as Festo: Este na taotao, umanalibre, yaguin ti jagagao jinisgaña gui as Sesat.
					</seg>
				</div>
				<div id="b.ACT.27" type="chapter">
					<seg id="b.ACT.27.1" type="verse">
						YA anae esta majasuye na para infanmaudae gui batco para Italia, maentrega si Pablo, yan otro manpreso gui uno na y naanña si Julio, senturion gui sendalon Augusto.
					</seg>
					<seg id="b.ACT.27.2" type="verse">
						Ya anae manjalomjam gui batcon Adrumeto, comoque janao para y costan Asia, manjanaojam; ya manjajame yan un Aristarcho, taotao Masedonio na sagaña Tesalónica.
					</seg>
					<seg id="b.ACT.27.3" type="verse">
						Ya y inagpaña na jaane, manmatojam Sidon: ya si Julio jagosgüaeya si Pablo, ya janae linibre na ujanao para y manamiguña para unamagof güe.
					</seg>
					<seg id="b.ACT.27.4" type="verse">
						Ya mamaudaejam gui batco manlayagjam papa jijot Chipre, desde ayo, sa y manglo contra.
					</seg>
					<seg id="b.ACT.27.5" type="verse">
						Ya anae manjanaojam gui tasen jijot Silisia yan Pamfilia, manmatojam Mira, gui siudad Lisia.
					</seg>
					<seg id="b.ACT.27.6" type="verse">
						Ya jasoda güije y senturion un batcon Alejandria, na jumajanao para Italia; ya janafanjalomjam.
					</seg>
					<seg id="b.ACT.27.7" type="verse">
						Ya manmaudaejam gui batco megae na jaane, sa mumayayama senñateng, yan canaja ti manmatojam guato Gnido, ti japolojam y manglo, ya manmayama jijot papa Creta, guiya Salmon;
					</seg>
					<seg id="b.ACT.27.8" type="verse">
						Ya gosmapot manmalofanjam umoriya inanaco güije na tase, manmatojam gui un lugat na mafanaan Bonito-Puerto, na jijot gui siuda Lasea.
					</seg>
					<seg id="b.ACT.27.9" type="verse">
						N	27	9		71790	¶ Ya anae megae na tiempo malofan, ya senpiligro y jinanaomame, sa y Ayunat esta malofan, ya si Pablo mansinangane sija,
					</seg>
					<seg id="b.ACT.27.10" type="verse">
						Ya ilegña nu sija: Señores, julie na este na jinanao, guaja uninalamen yan megae uninafanaelaye, ya ti y catgaja yan y batco, lao asta y jaanita locue.
					</seg>
					<seg id="b.ACT.27.11" type="verse">
						Lao y senturion, jajonggueñaja y magas batco yan y gaeiyo y batco, qui ayo sija y sinangan Pablo.
					</seg>
					<seg id="b.ACT.27.12" type="verse">
						Sa taya puerto nae siña para ufañaga y tiempon manenggeng, ya mas megae majaso na ufanmalofan güije gui tase locue, para ujaquelie jaftaemano nae siña manmato Fenix, ya ayo nae ufañaga güije y tiempon manenggeng, gui puerton Creta, ni y jadalalalaque y sanjaya gui sanlichan yan y sanlago gui sanlichan.
					</seg>
					<seg id="b.ACT.27.13" type="verse">
						Ya anae manguaefe didide y manglo sanjaya, pinelonñija na ujataca y malagoñija, jadingo ayo ya manjanao guato oriyan Creta.
					</seg>
					<seg id="b.ACT.27.14" type="verse">
						Lao despues ti apmam na tiempo cajulo un dangculon manglo contra y batco, na mafanaan Euroclydon;
					</seg>
					<seg id="b.ACT.27.15" type="verse">
						Ya tinemba y batco ya tisiña injanao contra y manglo, inpelo na umachule ni y manglo.
					</seg>
					<seg id="b.ACT.27.16" type="verse">
						Ya malago asta y papa un isla na mafanaan Clauda, ya megae y chechomame pot y bote.
					</seg>
					<seg id="b.ACT.27.17" type="verse">
						Ni y anae manmajatsa julo, ya manmaayuda, magode y batco gui sampapa; ya manmaañao na umayute gui Sirte, manatunog y layag ya ayonae manmachule ni y manglo.
					</seg>
					<seg id="b.ACT.27.18" type="verse">
						Ya janafangoschatsagajam y pinagyo, ya y inagpaña na jaane, jayute gui tase y catga, manachadeg y batco,
					</seg>
					<seg id="b.ACT.27.19" type="verse">
						Ya y mina tres na jaane, inyite juyong ni y canaemameja y güinajan y batco.
					</seg>
					<seg id="b.ACT.27.20" type="verse">
						Ya megae na jaane na ti anog y atdao, ni y pution sija, ya ti didide na pagyo mato guiya jame, ya todo y ninangganmamame na infansatbo, malingo.
					</seg>
					<seg id="b.ACT.27.21" type="verse">
						Lao despues di apmam na timañocho, tumojgue si Pablo gui entaloñija ya ilegña: Señores, yaguin inecungogyo, ti tadingo Creta para tagana este na ninalamen yan minalingo.
					</seg>
					<seg id="b.ACT.27.22" type="verse">
						Lao pago juencatga jamyo na namauleg y inangoconmiyo; sa taya ni un taotao gui entre jamyo ufalingo y linâlâña, na y batcoja.
					</seg>
					<seg id="b.ACT.27.23" type="verse">
						Sa tumotojgue gui oriyajo pago na puenge y angjet Yuus, ni y jayeyo, yan jaye y jusetbe.
					</seg>
					<seg id="b.ACT.27.24" type="verse">
						Ya ilegña: Chamo maaañao Pablo; sa nesesita unmacone guato gui menan Sesat; ya estagüeja na ninae jao as Yuus ni ayo sija y mangachochongmo gui batco.
					</seg>
					<seg id="b.ACT.27.25" type="verse">
						Enaomina señores, namauleg y inangoconmiyo; sa jujonggue na si Yuus, utaegüijeja y esta jasanganeyo.
					</seg>
					<seg id="b.ACT.27.26" type="verse">
						Lao nesesita tayutejit gui jilo un isla.
					</seg>
					<seg id="b.ACT.27.27" type="verse">
						N	27	27		71970	¶ Ya anae mato y mina catorse na puenge, taegüigüijeja jachuchulejajam papa yan julo tasen Adratico, ya y buente tatalopuenge, jinasonñija y marinero sija na esta manjijot gui un tano.
					</seg>
					<seg id="b.ACT.27.28" type="verse">
						Ya masondalea, ya masoda biente brasa; ya anae manjanao didide mona, masondalea talo, ya masoda quinse brasa.
					</seg>
					<seg id="b.ACT.27.29" type="verse">
						Ayonae manmaañaojam, na nosea infanbasnag gui jilo y acho, ya mayute cuatro na angcla juyong gui popa, ya madesesea na umanana.
					</seg>
					<seg id="b.ACT.27.30" type="verse">
						Ya y marinero cumequefanmalago gui batco anae esta manatunog y bote gui tase, ya jinasonñija na siña ujayute y angcla gui proa.
					</seg>
					<seg id="b.ACT.27.31" type="verse">
						Ya si Pablo ilegña ni y senturion yan y sendalo sija: Yaguin ti mañaga estesija gui batco, ti siña jamyo mansatbo.
					</seg>
					<seg id="b.ACT.27.32" type="verse">
						Ayonae y sendalo sija, jautot y tale todo gui bote, ya jasotta na upodong.
					</seg>
					<seg id="b.ACT.27.33" type="verse">
						Ya anae manana, si Pablo jagagao sija todos na ujafañocho, ilegña: Este y mina catorse na jaane ni y tanananggaja, sisiguejajit di manayunat, ti mañochojit ni jafa.
					</seg>
					<seg id="b.ACT.27.34" type="verse">
						Enaomina jutatayuyut jamyo na infañocho, sa este para linâlâmiyo: sa ni uno gui gapon ulonmiyo ufalingo guiya jamyo.
					</seg>
					<seg id="b.ACT.27.35" type="verse">
						Ya anae munjayan jasangan este, jachule y pan ya janae grasia si Yuus gui menañija todos: ya anae jaipe, jatutujon cumano.
					</seg>
					<seg id="b.ACT.27.36" type="verse">
						Ya ayo todo sija y manmauleg minagofñija, mañocho locue.
					</seg>
					<seg id="b.ACT.27.37" type="verse">
						Ya jame todos ni y manestaba gui batco, dosientos setenta y saes na taotao sija.
					</seg>
					<seg id="b.ACT.27.38" type="verse">
						Ya anae manjaspog, manañajlalang y batco, ya mayute y trigo gui jalom tase.
					</seg>
					<seg id="b.ACT.27.39" type="verse">
						Ya anae manana, ti matungo y tano: lao masoda un diquique na sadog na guaja oriyaña; ya jinasoñija na ujanajalom y batco.
					</seg>
					<seg id="b.ACT.27.40" type="verse">
						Ya anae manmajatsa y angcla ya masotta gui tase, ya manmapula y tale y timon, ya jajatsa y layag para y manglo, ya jatutujon manjanao para y oriyan tase.
					</seg>
					<seg id="b.ACT.27.41" type="verse">
						Ya podong gui jalom un lugat anae umasoda y dos tase, ya malago y batco gui jilo tano; ya y sanmena na patte cheton, ya sumagaja ti siña calamten, lao y santate na patte mayamag ni y finijom y napo sija.
					</seg>
					<seg id="b.ACT.27.42" type="verse">
						Ya manatungo y sendalo sija, na ujapuno todo y preso sija, na nosea uguaja guiya sija tumungo numango ya uescapa.
					</seg>
					<seg id="b.ACT.27.43" type="verse">
						Lao y senturion malago na unasatbo si Pablo, ya jaadaje sija gui jinasoñija; ya manago na y siña numango uyute sija finena gui tase, ya ujafanjanao para y tano.
					</seg>
					<seg id="b.ACT.27.44" type="verse">
						Ya y manetejnan, palo gui jilo tabbla, yan palo gui pidason mayamag batco, ya taegüenao nae manmalofan, ya todo sija mansatbo ya manescapa seguro para y tano.
					</seg>
				</div>
				<div id="b.ACT.28" type="chapter">
					<seg id="b.ACT.28.1" type="verse">
						YA anae manescapa esta, ayonae matungo na y isla naanña Melita.
					</seg>
					<seg id="b.ACT.28.2" type="verse">
						Ya y taotao ti mangilisyano, jafamaulegjam: sa manmanotne guafe ya jaresibejam cada uno, sa pot y ichan, yan y manenggeng.
					</seg>
					<seg id="b.ACT.28.3" type="verse">
						Ya anae janafandaña si Pablo y palitun jayo, ya jamanojo ya japolo gui jilo y guate, jumuyong un vibora guinin y maipe, ya cheton gui canaeña.
					</seg>
					<seg id="b.ACT.28.4" type="verse">
						Ya anae malie ni y taotao ti mangilisyano y beneno na gâgâ na umacalaye gui canaeña, manasangane ilegñija: Este na taotao pegno, masqueseaja umescapa gui tase; lao ti upinelo ni y inenog na ulâlâ.
					</seg>
					<seg id="b.ACT.28.5" type="verse">
						Ya jasacude y gâgâ guato gui jalom guafe, ya ti ninalamen.
					</seg>
					<seg id="b.ACT.28.6" type="verse">
						Ya mataaatanja cao uninapogpog, pat upodong enseguidas ya umatae; lao anae esta laapmam na maatan, ya malie na ti ninalamen, jatulaeca y jinasoñija, ya ilegñija na yuus güe.
					</seg>
					<seg id="b.ACT.28.7" type="verse">
						N	28	7		72210	¶ Ayo na lugat, guaja fangualuanña sija y magas y isla, na y naanña si Publio; ni y rumesibejam, ya janafañagajam tres na jaane.
					</seg>
					<seg id="b.ACT.28.8" type="verse">
						Ya y tatan Publio estaba na umaason sa malango calentura, yan jinaga: ya jumalom si Pablo, ya anae munjayan manaetae, japolo y canaeña gui jilo y malango, ya janajomlo.
					</seg>
					<seg id="b.ACT.28.9" type="verse">
						Ya anae munjayan este, y palo locue gui isla ni y guaja chetnotñija, manmato ya uninafanjomlo.
					</seg>
					<seg id="b.ACT.28.10" type="verse">
						Ya gosmegae manmatunanmame; ya anae majanaojam, manmacatgayejam ni ayo sija y innesesita,
					</seg>
					<seg id="b.ACT.28.11" type="verse">
						N	28	11		72250	¶ Ya anae malofan tres meses, manjanaojam gui un batco Alejandrina, ni y estaba gui isla na mannanangga na ufalofan y tiempon manenggeng, na y señatña Castor yan Polux.
					</seg>
					<seg id="b.ACT.28.12" type="verse">
						Ya anae manmatojam Siracusa, mañagajam güije tres na jaane.
					</seg>
					<seg id="b.ACT.28.13" type="verse">
						Ya desde ayo manoriyajam, ya manmatojam guiya Regio; ya anae malofan un jaane na manguaefe y manglo sanjaya, manmatojam guiya Puteoli gui inagpaña.
					</seg>
					<seg id="b.ACT.28.14" type="verse">
						Ya manmañodajam mañelumame güije, ya manmalago na infañaga ya infanjame siete na jaane; ya ayonae infanmalag Roma.
					</seg>
					<seg id="b.ACT.28.15" type="verse">
						Ya desde ayo, anae manmajungogjam ni y mañelunmame, manmato para ujatagamjam, asta y Metcadon Appio, yan y Tres Taberna; ni y anae jalie si Pablo, janae grasia si Yuus, ya jaangoco.
					</seg>
					<seg id="b.ACT.28.16" type="verse">
						N	28	16		72300	¶ Ya anae manmatojam Roma, y senturuon jaentrega y preso sija gui magas y guatdia: lao si Pablo mapolo na usaga namaesa yan un sendalo ni y umadadaje güe.
					</seg>
					<seg id="b.ACT.28.17" type="verse">
						Ya susede anae malofan tres na jaane, jaagang si Pablo y manmagas y Judio sija; ya anae manmato ya mandaña, ilegña nu sija: Guajo mañelujo lalaje, achogja taya finatinaso contra y taotao sija, ni contra y costumbren y mañaenata jumaentrega preso desde Jerusalem asta y canae y taotao Roma:
					</seg>
					<seg id="b.ACT.28.18" type="verse">
						Ni y para yaguin munjayan maegsaminayo, manmalago na jumasotta, sa taya jafa finatinaso para jumapuno.
					</seg>
					<seg id="b.ACT.28.19" type="verse">
						Lao anae macontra ni y Judio sija, nesesitayo na jugagao jinisga gui as Sesat; ti pot para jufaaela y nasionjo.
					</seg>
					<seg id="b.ACT.28.20" type="verse">
						Ya pot este rason juagang jamyo, para julie jamyo, yan para utafanguentos: sa pot y ninanggan Israel na magodeyo ni este na cadena.
					</seg>
					<seg id="b.ACT.28.21" type="verse">
						Ya ilegñija nu güiya: Jame taya rinesibenmame carta guiya Judea pot jago, ni uno gui mañelo ni y manmato, cumuentos pat manmañangane jafa pot jago.
					</seg>
					<seg id="b.ACT.28.22" type="verse">
						Lao manmalagojam na injingog jao, jafa jinasosomo; sa este na secta, intingoja na masqueseaja mano guato masangan contra.
					</seg>
					<seg id="b.ACT.28.23" type="verse">
						N	28	23		72370	¶ Ya anae esta matanchue un jaane, manmato megae guiya güiya, gui sagaña; ya jasangane yan janamatungo y raenon Yuus: janafanmañaña sija pot si Jesus, yan pot y tinago Moises, yan pot y profeta sija; desde y egaan asta y pupuenge.
					</seg>
					<seg id="b.ACT.28.24" type="verse">
						Ya palo, manmanjonggue ni y sinangan, palo ti manmanjonggue.
					</seg>
					<seg id="b.ACT.28.25" type="verse">
						Ya anae ti unoja corasonñija, manjanao anae munjayan jasangan si Pablo un sinangan: Mauleg sinanganña y Espiritu Santo pot y profeta Isaias gui mañaenata,
					</seg>
					<seg id="b.ACT.28.26" type="verse">
						Ilegña: Janao fanmalag este sija na taotao, ya inalog, Inecungog, ya injingog, ya ti incomprende; ya y inquelie, inlie, ya ti intingo.
					</seg>
					<seg id="b.ACT.28.27" type="verse">
						Sa y corason este sija na taotao, manmajetog, ya y talanganñija mapot manmanjungog, ya jajuchom y atadogñija; sa noseaja ufanmanlie ni y atadogñija, yan ufanmanjungog ni y talanganñija, yan ujatungo ni y corasonñija, ya ufanmañotsot, ya janafanjomlo sija.
					</seg>
					<seg id="b.ACT.28.28" type="verse">
						Enaomina tingo na y este satbasion gui as Yuus manajanao para y Gentiles sija; ya sija ujajungog.
					</seg>
					<seg id="b.ACT.28.29" type="verse">
						(Ya anae munjayan jasangan este sija na sinangan, manjanao y Judio sija, ya gueguesmanafaesen entre sija;)
					</seg>
					<seg id="b.ACT.28.30" type="verse">
						Ya 
						<i>
							si Pablo
						</i>
						 sumaga dos años gui inatquilaña na guma; ya jaresibe todo ayo sija y manmato guiya güiya,
					</seg>
					<seg id="b.ACT.28.31" type="verse">
						Japredidica y raenon Yuus, yan mamananagüe ni ayo sija y pot y Señot Jesucristo, contodo y linibriña, ya taya ni un taotao chumoma.
					</seg>
				</div>
			</div>
		</body>
	</text>
</cesDoc>
